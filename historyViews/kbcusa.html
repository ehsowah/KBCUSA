<h1>KBCUSA တၢ်စံၣ်စိၤတဲစိၤ</h1>
<div id="sawFont">
    <h2>တၢ်စံၣ်စိၤတဲစိၤကမံးတံာ်တၢ်စံးဘျုးစံးဖှိၣ်</h2>
    <p>&emsp; ပတၢ်စံးဘျုးစံးဖှိၣ်မ့ၢ်တအိၣ်သၢပျၢၤပကလီၤဂာ်ဒ်ကစၢ်ခရံာ်စံးဝဲ“ပှၤဘျါက့ၤခွံဂၤမ့ၢ်အအိၣ်ဖဲလဲၣ်”အသိး
        န့ၣ်လီၤ.ပဝဲတၢ်စံၣ်စိၤတဲစိၤကမံးတံာ်သ့ၣ်တဖၣ် ပသးအိၣ်စံးဘျုးစံးဖှိၣ်ဘၣ်ပှၤကိးဒံးနီၢ်ဂၤဒဲးလၢအတၢ်ပာ်ဖှိၣ်မၤ သ
        ကိးတၢ်လၢ KBCUSA (၁၅)နံၣ်အတၢ်စံၣ်စိၤတဲစိၤအဘ့ၣ်(၁) လၢတၢ်ကထုးထီၣ်အီၤအဂီၢ်န့ၣ်လီၤ.ပမ့ၢ်ကွၢ်, ဝဲကိးဂၤ
        ဒဲးတဂၤလၢပလီၢ်ပကျဲ, ပတၢ်ဖံးတၢ်မၤအါမးကိးဂၤဒဲး, ဘၣ်ဆၣ်ခီဖျိသုတၢ်ဟ့ၣ်ဆၢဟ့ၣ်ကတီၢ်အဃိဒ်တၢ်ရဲၣ်တၢ်ကျဲၤ, 
        တၢ်ဆၢကတီၢ်တၢ်ပာ်ပနီၣ်အိၣ်အသိး, တၢ်ဟ့ၣ်ထီၣ်တၢ်ကွဲးသ့ၣ်တဖၣ်တုၤဂ့ၤဂ့ၤဘၣ်ဘၣ်, ဘၣ်ဆၢဘၣ်ကတီၢ်အဃိ
        သးအိၣ်စံးဘျုးဘၣ်သုဒိၣ်မးန့ၣ်လီၤ.</p> 
    
    <p>&emsp;
                စံးဘျုးဘၣ်ကဝီၤခိၣ်နၢ်အိၣ်မူအိၣ်ဒါလၢဆၢကတီၢ်ခဲအံၤမ့ၢ်ဂ့ၤ, ဒီးမၤတ့ၢ်မူဒါလၢအပူၤကွံာ်သ့ၣ်တဖၣ်, မ့ၢ်
        လၢ သုကွဲးတ့ၢ်ပာ်တၢ်ကွဲးနီၣ်ကွဲးဃါသ့ၣ်တဖၣ်အဃိလၢဆၢကတီၢ်ဖုာ်ကိာ်ဖိအပူၤ, ပလူၤဃုထၢ ပာ်ဖှိၣ် အီၤ
        န့ၢ်အဃိမ့ၢ်တၢ် ကဲဘျုးကဲဖှိၣ်လၢပဂီၢ်ဒိၣ်မးန့ၣ်လီၤ. တကးဘၣ်စံးဘျုးဘၣ်စ့ၢ် ကီးဝဲၤကျိၤပှၤဘၣ် မူဘၣ်ဒါ သ့ၣ်
        တဖၣ်လၢကွဲးက့ၤဝဲၤကျိၤတကျိၤဘၣ်တကျိၤအဂ့ၢ်အကျိၤအဃိမ့ၢ်တၢ်လၢအကဲထီၣ်တၢ်မၤစၢၤဖးဒိၣ်လၢပကွဲးက့ၤကရၢ
        မိၢ်ပှၢ်(၁၅)နံၣ်အတၢ်စံၣ်စိၤတဲစိၤအဂီၢ်န့ၣ်လီၤ.တၢ်န့ၣ်အဃိတၢ်လၢပကွဲးက့ၤအီၤခဲအံၤမ့ၢ်လၢသုတၢ်အိၣ်ကတဲာ်ကတီၤ
        အသးလၢတၢ် မၤနီၣ် မၤဃါ,တၢ်ဂီၤသ့ၣ်တဖၣ်အဃိတၢ်စံၣ်စိၤတဲစိၤတဘ့ၣ် အံၤလၢပှဲၤဝဲဒၣ်သ့န့ၣ်ပ သမၢအလီၢ်
        တ အိၣ်ဘၣ်. လၢတၢ်လဲၤခီဖျိ(၁၅)နံၣ်အတီၢ်ပူၤတၢ်ကွဲးနီၣ်ကွဲးဃါသ့ၣ် တဖၣ်အလီၢ်အိၣ်သပှၢ် ကတၢၢ် လၢ ပ
        ကဘၣ်ကွဲးက့ၤအီၤလၢလံာ်လဲၢ်တၢ်စံၣ်စိၤတဲစိၤအပူၤန့ၣ်လီၤ.လံာ်သးဝံၣ်ဖိတယုၢ်စံးဝဲအသိး“ဒ်တၢ်မံမီၢ်ဖဲမုၢ်ဆ့ၣ်ထီၣ်
        ပှၤသးပ့ၤနီၣ်ကွံာ်အီၤ”န့ၣ်လီၤ.ပတၢ်ကွဲးတ့ၢ်လၢလံာ်တၢ်စံၣ်စိၤတဲစိၤမ့ၢ်တအိၣ်အနံၣ်အလါမ့ၢ်အါထီၣ်,ပသးပ့ၤနီၣ်ကွံာ်
        အီၤသ့န့ၣ်လီၤ.ဖဲလၢပကွဲးက့ၤကရၢမိၢ်ပှၢ်(၁၅)နံၣ်အခါ,ပမၤလိန့ၢ်တၢ်အါမးခီဖျိပတၢ်သးပ့ၤနီၣ်ကွံာ်မုၢ်နံၤ မုၢ်သီ,တၢ်
        လီၢ်တၢ်ကျဲၤသ့ၣ်တဖၣ်အါမး, ဘၣ်ဆၣ်ပလူၤဃုသ့ၣ်ညါက့ၤ,ပမၤလီၤတံၢ်က့ၤအီၤတသ့ဖဲအသ့န့ၣ်လီၤ.
    </p>

    <p>&emsp;
                ပတၢ်ကွဲးက့ၤပတၢ်စံၣ်စိၤတဲစိၤအတၢ်ပညိၣ်မ့ၢ်စ့ၢ်ကီးဒ်သိးပကမၤလီၤတံၢ်က့ၤ,တၢ်လီၤတံၢ်လီၤဆဲးဒ်အမ့ၢ်တၢ်
        အိၣ်ဖှိၣ်အမံၤအသၣ်လီၤတံၢ်လီၤဆဲး, တၢ်အိၣ်ဖှိၣ်အနီၣ်ဂံၢ်လီၤတံၢ်လီၤဆဲးဒ်သိးခါဆူညါတၢ်ကမၣ်ကဆံးလီၤစှၤ လီၤ
        ဝဲဒၣ်န့ၣ်လီၤ.ပကထံၣ်ဘၣ်တၢ်ပာ်ဖျါတနံၣ်ဘၣ်တနံၣ်,တၢ်အိၣ်ဖှိၣ်အမံၤအသၣ်သ့ၣ်တဖၣ်,ဘၣ်တၢ်ပာ်ဖျါထီၣ် အီၤအ
        မံၤဆီတလဲအသးတလီၢ်လီၢ်န့ၣ်လီၤ. မ့ၢ်စ့ၢ်ကီးပတၢ်ထိၣ်ကွၢ်က့ၤပတၢ်ဖံးတၢ်မၤလၢ (၁၅)နံၣ်တီၢ်ပူၤတၢ်လဲၤထီၣ်လဲၤ
        ထီဒီးခါ ဆူညါပထိၣ်ကွၢ်က့ၤပတၢ်ဖံးတၢ်မၤကသ့အဂီၢ်မ့ၢ်နိၣ်ထိၣ်အခီၣ်တဃာ်တခါစ့ၢ်ကီးန့ၣ်လီၤ.
    </p>

    <p>&emsp;
                ဆၢဒီးမုၢ်လၢ်လၢပတၢ်စံၣ်စိၤတဲစိၤတဘ့ၣ်အံၤ,ကမ့ၢ်စ့ၢ်ကီးတၢ်ထုးစုနဲၣ်ကျဲ,ကကဲထီၣ်တၢ်မံၤဃီခါဆူညါလၢ
        ပတၢ်ဒိၣ်ထီၣ်ထီထီၣ်လၢတၢ်ဖံးတၢ်မၤအပူၤန့ၣ်တက့ၢ်.တၢ်ထိၣ်ကွၢ်က့ၤတၢ်ဖံးတၢ်မၤအတၢ်လဲၤထီၣ်လဲၤ,ဆံးလီၤစှၤလီၤ
        အိၣ်ဒိးသန့ၤထီၣ်အသးပတၢ်စံၣ်စိၤတဲစိၤဒီးလၢစိၤကဟဲ, ပှၤတစိၤဒီးတစိၤအတၢ်ဟံးထီၣ် ဖီၣ်ထီၣ် က့ၤမူဒါ တၢ်ဖံး
        တၢ်မၤအဖီခိၣ်န့ၣ်လီၤ.လၢတၢ်ကွဲးအဖီခိၣ်တၢ်တလၢတပှဲၤ,တၢ်ကမၣ်သ့ၣ်တဖၣ်ကအိၣ်ဝဲဒၣ်န့ၣ်လီၤ, ပဃ့ကညး ဘၣ်
        သုသပှၢ်ပှၢ်လၢပတၢ်ဂံၢ်စၢ်ဘါစၢ်သ့ၣ်တဖၣ်အဖီခိၣ်န့ၣ်လီၤ. ပမုၢ်လၢ်စ့ၢ်ကီးပှၤလၢခံတစိၤမ့ၢ်ဆဲးကွဲးက့ၤတၢ်စံၣ်စိၤ တဲ
        စိၤဒီးကပလီၢ်သူၣ်ပလီၢ်သးလၢတၢ်ကမူၤကမၣ်သ့ၣ်တဖၣ်အဖီခိၣ်န့ၣ်တက့ၢ်.
    </p>
    <br>
    <p>
        တၢ်စံၣ်စိၤတဲစိၤကမံးတံာ်ခၢၣ်စး<br>
        စီၤလီၤအဲၣ်ရိလဲ<br>
        ဝဲၤဒၢးခိၣ် (KBCUSA)
    </p>

    <h2>KBCUSA တၢ်စံၣ်စိၤတဲစိၤအတၢ်ပညိၣ်ကွၢ်စိ</h2>
    <p>&emsp;
        KBCUSA တၢ်စံၣ်စိၤတဲစိၤအတၢ်ပညိၣ်တၢ်ကွၢ်စိမ့ၢ်ဒ်သိးပပှၤကလုာ်စိၤခဲအံၤမ့ၢ်ဂ့ၤ,ဒီးခါဆူညါစိၤလၢခံသ့ၣ်
တဖၣ်,ဒ်သိးကသ့ၣ်ညါလီၤတံၢ်လီၤဆဲးက့ၤပကရၢမိၢ်ပှၢ်အတၢ်စံၣ်စိၤတဲစိၤလီၤတံၢ်လီၤဆဲးအဂီၢ်န့ၣ်လီၤ.တကတီၢ်ဃီဖိ
လံၤသ့ၣ်တဖၣ်ကသ့ၣ်ညါနၢ်ပၢၢ်က့ၤခိၣ်နၢ်သ့ၣ်တဖၣ်အတၢ်ကျဲးစၢၤတ့ၢ်လၢတၢ်ကရၢကရိအံၤကအိၣ် သူၣ်လီၤအသး
လၢကီၢ်အမဲရကၤပူၤဒ်ကရၢလၢအဖိးဒီးသဲစးတဖုအသိးန့ၣ်လီၤ.တၢ်ကရၢကရိအတၢ်စံၣ်စိၤတဲစိၤအံၤတမ့ၢ် ကဘၣ်အိၣ်
ကတီၢ်အသးလၢ(၁၅)နံၣ်အတီၢ်ပူၤဘၣ်,မ့မ့ၢ်ပှၤဘၣ်မူဘၣ်ဒါလၢခံတစိၤသ့ၣ်တဖၣ်ကဟံးထီၣ်ဖီၣ်ထီၣ် က့ၤအမူအဒါ
ဒီးကဆဲးကွဲးက့ၤတၢ်စံၣ်စိၤတဲစိၤတစိၤဘၣ်တစိၤအဂီၢ်န့ၣ်မ့ၢ်ပတၢ်ပညိၣ်ကွၢ်စိအဒိၣ်ကတၢၢ်န့ၣ်လီၤ.
    </p>

    <p style="font-style: italic; font-weight:300;">&emsp;
        “ပှၤတကလုာ်အတၢ်စံၣ်စိၤတဲစိၤမ့ၢ်ဂ့ၤ,တၢ်ကရၢကရိတဖုဒီးတဖုအတၢ်စံၣ်စိၤတဲစိၤန့ၣ်တၢ်ကရၢကရိအပှၤ
ဘၣ်မူဘၣ်ဒါအိၣ်ဒီးတၢ်ခွဲးတၢ်ယာ်လၢလၢပှဲၤပှဲၤလၢကဘၣ်ကွဲးဝဲဒၣ်န့ၣ်လီၤ.”“ပှၤတကလုာ်လၢတသ့ၣ် ညါ
ကွဲးက့ၤအတၢ်စံၣ်စိၤတဲစိၤန့ၣ်,မၤအသးဒ်ထိၣ်ဒ့ၣ်ပီၢ်ထံပီၢ်ယိာ်ကိာ်,တသ့ၣ်ညါထံဒီၣ်ထံယိာ်,တုၤမ့ၢ်အ ဃဲၤ
က့ၤအတၢ်စံၣ်စိၤတဲစိၤသနာ်က့ၤ,မၤအသးဒ်ကသူတကပၢၤလၢတၢ်ဖီအီၤတအိၣ်ဒီးအံသၣ်န့ၣ်လီၤ.”
    </p>

    <p>&emsp;
        ပဝဲကညီခိၣ်နၢ်လၢနီၢ်ခိမ့ၢ်ဂ့ၤ,လၢနီၢ်သးမ့ၢ်ဂ့ၤပမၤတၢ်ဆူၣ်,ပမၤတၢ်ဂ့ၤ,ပဟ့ၣ်လီၤပသးလၢာ်ဆၢလၢာ်က တီၢ်
        န့ၣ်လီၤ.ဘၣ်ဆၣ်တုၤမ့ၢ်,မ့ကွဲးပာ်ဖျါက့ၤလၢလံာ်လၢလဲၢ်သပှၢ်ကတၢၢ်ဟဲထီၣ်က့ၤဒၣ်ထဲတကျိၤခံကျိၤန့ၣ်လီၤ.ဘၣ်ဃး
        ဒီးတၢ်ကွဲးလံာ်ကွဲးလဲၢ်တကပၤပအိၣ်ဒီးပတၢ်ဂံၢ်စၢ်ဘါစၢ်အါမးန့ၣ်လီၤ. တၢ်န့ၢ် အဃိ ပတၢ်ပညိၣ်ကွၢ်စိအဒိၣ်က
        တၢၢ်လၢပကကွဲးက့ၤပတၢ်စံၣ်စိၤတဲစိၤဆူၣ်ဆူၣ်, အိၣ်ဒီးတၢ်မၤနီၣ်မၤဃါလီၤ တံၢ်လီၤဆဲးန့ၣ်တက့ၢ်.
    </p>

    <p>&emsp;
        ပတၢ်ကွဲးက့ၤ ပကရၢမိၢ်ပှၢ်အတၢ်စံၣ်စိၤတဲစိၤအံၤ, ပတမ့ၢ် ပှၤကူၣ်ဘၣ်ကူၣ်သ့လၢတၢ်စံၣ်စိၤတဲစိၤတက
ပၤဘၣ်.မ့မ့ၢ်တခီပမ့ၢ်တ့ၢ်ပှၤဘၣ်မူဘၣ်အဒါဒီးတၢ်မၤနီၣ်မၤဃါသ့ၣ်တဖၣ်အိၣ်လၢအိၣ်ပှဲၤအဃိပကွဲးက့ၤအီၤသ့,ပကွဲး
အီၤဘၣ်,ပအိၣ်ဒီးတၢ်ခွဲးတၢ်ယာ်န့ၣ်လီၤ. တကးဒ်ဘၣ် တၢ်စံၣ်စိၤတဲစိၤတဘ့ၣ်အံၤ, ဘၣ်တဘၣ် ကမ့ၢ်တၢ်ကွဲးလၢ
အတ လီၤထုးန့ၢ်သူၣ်ထုးန့ၢ် သး ဘၣ် န့ၣ်ကအိၣ်ဝဲ ဒၣ်န့ၣ် လီၤ. မ့ၢ်အ ဂ့ၢ်ဒ် လဲာ်န့ၣ် မ့ၢ် လၢ ပချုး န့ၢ်
ဘၣ်,ဒီးပလဲၤခီဖျိဘၣ်အဃိန့ၣ်လီၤ.တမံၤဂ့ၤတမၠိဂ့ၤတၢ်စံၣ်စိၤတဲစိၤန့ၣ်ပကဘၣ်သ့ပာ်ပနီၣ်သကိးအီၤ,စိၤခဲအံၤမ့တမ့ၢ်
လံာ်တဘ့ၣ်လၢအလီၤထုးန့ၢ်သူၣ်ထုးန့ၢ်သးဘၣ်ဆၣ်တသနာ်က့,ပှၤတစိၤဒီးတစိၤ,မ့ၢ်တုၤအိၣ်သၢပျၢၤလံာ်အံၤကဘၣ်
တၢ်သူအီၤလၢလံာ်ဃိထံ(Research)အဂီၢ်န့ၣ်ပသမၢအလီၢ်တအိၣ်ဘၣ်.တၢ်စံၣ်စိၤတဲစိၤအမ့ၢ်အတီန့ၣ်ဒိးသန့ၤထီၣ်အ
သးလၢပှၤဘၣ်မူ ဘၣ်ဒါသ့ၣ်တဖၣ်ဟ့ၣ် လီၤအသး ဒီး ကွဲးက့ၤ ဝဲဒ်သိးဖိစိၤလံၤစိၤသ့ၣ်တဖၣ်က သ့ၣ်ညါဘၣ်ဒီးက
ဖးဘၣ်ဝဲဒၣ်န့ၣ်လီၤ.
    </p>
    <br>
    <p style="font-style: italic; font-weight:bold;">&emsp;
        “မ်ယွၤဆိၣ်ဂ့ၤနၤ,ဒီးကွၢ်က့ၤနၤတက့ၢ်. မ်ယွၤဒုးကပီၤထီၣ်နၤလၢအမဲာ်,ဒီးဒုးဘၣ်နၤလၢအဘျုးအဖှိၣ်တက့ၢ်. မ်ယွၤ
ပာ်ထီၣ်အမဲာ်လၢနလိၤ,ဒီးဟ့ၣ်လီၤနၤလၢတၢ်ဃူတၢ်ဖိးတက့ၢ်.” ၄မိၤ ၆း၂၄-၆
    </p>

    <h2>KBCUSA တၢ်ဒုးအိၣ်ထီၣ်တၢ်စံၣ်စိၤတဲစိၤအဂ့ၢ်</h2>
    <p>&emsp;
        ပဝဲအပျဲၢ်အဘီၣ်လၢယွၤဃုထၢပှၤ ဒီးဆှၢပှၤဆူကီၢ်အမဲရကၤအပူၤတဖၣ် ပၢ်ယွၤကတဲာ်ကတီၤ ပာ်စၢၤ တၢ်
သးခုကစီၣ်အကျဲလၢပကသူၣ်ထီၣ်ဘၣ် အမဲရကၤကီၢ်စၢဖှိၣ်ကညီဘျၢထံခရံာ်ဖိတၢ်အိၣ်ဖှိၣ်သကိးတၢ်အိၣ်ဖှိၣ်အဂီၢ်ပၢ်
ယွၤဒုးဘၣ်ထွဲတ့ၢ်လံပှၤဒီးအမဲရကၤပှၤစိာ်တၢ်သးခုကစီၣ်စးထီၣ်လၢသရၣ်ယူဒၤသၣ်ဒီးပိာ်ထွဲထီၣ်အခံသရၣ်ဝံး,သရၣ်
စမ့းဒီဒီးကထၢၣ်ချးစဖၢၣ်,ဒီးသရၣ်မုၣ်အဲမလ့ၣ်ဘဲလၣ်လၢပှၤကိးလၢ(မးမးဖိ)ဒီးအဂၤတဖၣ်လၢပကီၢ် ပယီၤ-ကီၢ်လါ
အပူၤန့ၣ်လီၤ.လၢကီၢ်ကၠီၣ်တဲၣ်တခီစးထီၣ်လၢဖုကိၣ်သၣ်ဖၠူၣ်ဒီးသရၣ်ယူဒၤသၣ်တဖၣ်ဒီး သရၣ်ရူးဘဲးနဲလ်စၢၣ်ဒီးသ
ရၣ်ဒိၣ်ဒွ့ဘ့က်လ့ၣ်ဒီးအဂၤတဖၣ်လၢကီၢ်ကၠီၣ်တဲၣ်ကညီဖိအကျါန့ၣ်လီၤ.လၢကီၢ်ဆၢ ခ့ၣ်ခ့ၣ်ဘံၣ်စံၣ်(KKBC)တၢ်သး
ခုကစီၣ်ဟီၣ်ကဝီၤ စ့ၢ်ကီးအမဲရကၤမ့းၡၢၣ်နရံၣ်သ့ၣ်တဖၣ်လဲၤဒီးမၤသကိးတ့ၢ် လံတၢ်န့ၣ်လီၤ.
    </p>
    <p>&emsp;
        လၢကီၢ်အမဲရကၤအပူၤကစၢ်ယွၤဆှၢဆိကညီသရၣ်ဒိၣ်သမါထီတဖၣ်လၢဟဲအိၣ်ဒီးမၤဘၣ်ကစၢ်အတၢ်သးခု
ကစီၣ်ဒ်အမ့ၢ်သရၣ်ဒိၣ်လၢၢ်ထူဒီးအဟံၣ်ဖိဃီဖိ,သရၣ်ဒိၣ်စဲမယၢၣ်စီဒီးအတၢ်အိၣ်ဖှိၣ်ဖိတဖၣ်,သရၣ်ဒိၣ်လ့ဘ့စတိဒီး
အဒူၣ်ဖိထၢဖိတဖၣ်ပၢ်ယွၤဆှၢဆိအဝဲသ့ၣ်လၢတၢ်သးခုကစီၣ်အဂီၢ်လၢကကဲထီၣ်တၢ်မၤစၢၤ တၢ်သူၣ်ထီၣ်ကညီတၢ်
အိၣ်ဖှိၣ်အဂီၢ်န့ၣ်လီၤ.
    </p>
    <p>&emsp;
        ဖဲ၂ဝဝ၆နံၣ်ပဝဲကညီဘၣ်ကီဘၣ်ခဲလၢကီၢ်ကၠီၣ်တဲၣ်ဒဲကဝီၤပူၤတဖၣ်ပန့ၢ်တၢ်ပျဲလၢပကဟးထီၣ်ဆူကီၢ်သၢ
ဘ့ၣ်တဘ့ၣ်ဒီးပဝဲတနီၤပဟဲတုၤဘၣ်ဆူကီၢ်အမဲရကၤအပူၤန့ၣ်လီၤ.ပဝဲလၢအဟဲတုၤဆူကီၢ်အမဲရကၤအပူၤသ ရၣ်
သမါဒီးတၢ်အိၣ်ဖှိၣ်ခိၣ်နၢ်တဖၣ်ပထံၣ်လၢထံဒိၣ်ကီၢ်လဲၢ်အလုၢ်အလၢ်အသကဲးပဝးဒီးအတၢ်စူၢ်တၢ်နာ်တၢ်ဘူၣ်တၢ်ဘါ
အက့ၢ်အဂီၤအကျိၤအကျဲတဖၣ်တၢ်လီၤဆီအိၣ်အါမံၤလၢပဝဲကညီဖိတဖၣ်အဃိပပှၤကလုာ်,အတၢ်ကူၣ်ဘၣ်ကူၣ်သ့စှၤ
လၢ ပမ့ၢ်ပှၤခိခိၣ်ပှၢ်လၢ်ကျါဖိတဖၣ်, ပမ့ၢ်ကွၢ်လိမၤဒိး အိၣ်မူမၤထွဲတၢ်အိၣ်မူတဖၣ်အံၤ ပပှၤကလုာ်အတၢ်စူၢ် တၢ်
နာ်ဒီး အတၢ်ဆဲးတၢ်လၤတဖၣ် ကကဒံကဒါ ကွံာ်ဝဲန့ၣ်လီၤ.
    </p>
    <p>&emsp;
        ပဝဲလၢအမ့ၢ်ယွၤအပှၤမၤသကိးတ့ၢ်တၢ်တဖၣ်ဒီးပပှၤကလုာ်သရၣ်သမါလၢအဟဲတုၤဆိတဖၣ်ပထု ကဖၣ်လၢ
ပပှၤကလုာ်အဂီၢ်လၢတၢ်အိၣ်အသးတဖၣ်အဂ့ၢ်န့ၣ်လီၤ.ပၢ်ယွၤအိးထီၣ်ကတဲာ်ကတီၤန့ၢ်ပကျဲလၢ ပကမၤသကိးဘၣ်
တၢ်အဂီၢ်န့ၣ်လီၤ.လၢအမဲရကၤမုၢ်ထီၣ်တကပၤတခီ,သရၣ်ဒိၣ်လၢၢ်ထူဒီးအတၢ်ဘၣ်ထွဲအိၣ်တ့ၢ်လံလၢ(ABC) ခိၣ်နၢ်
တဖၣ်, သရၣ်မုၣ်ထူမ့ၣ်ဒီးအ့ၣ်ဘံၣ်စံၣ်ခိၣ်နၢ် တဖၣ်ဂဲၤလိာ် ဆီလီၤပိာ် မုၣ်ကရၢလၢ ကညီဖိတဖၣ်အကျါ,
ဒီးလၢမုၢ်နုာ်တကပၤဖုသရၣ်ဒိၣ်သးဂ့ၤဖီၣ်ထီၣ်အစုဒီးအ့ၣ်ဘံၣ်စံၣ်အမဲရကၤတၢ်အိၣ်ဖှိၣ်သရၣ်တဖၣ် ဃုာ်ဒီးမးမးအဲမ
လ့ၣ်ဘဲလၣ်အတၢ်ဟ့ၣ်ဂံၢ်ဟ့ၣ်ဘါလၢပကသူၣ်ထီၣ်ဘၣ်အမဲရကၤကီၢ်စၢဖှိၣ်ကညီဘျၢထံခရံာ်ဖိတၢ်အိၣ်ဖှိၣ်သကိးတၢ်
အိၣ်ဖှိၣ်န့ၣ်လီၤ.
    </p>
    <p>&emsp;
        အ့ၣ်ဘံၣ်စံၣ်(ABC)ခိၣ်နၢ်အခၢၣ်စး, သရၣ်မုၣ်ဖျီရဲးလံရဲၣ်ကျဲၤဒုးထံၣ်လိာ်ပဝဲကညီဖိသရၣ်သမါတဖၣ်အဆိ
ကတၢၢ်တဘျီဖဲဝ့ၢ် Dallas, Texas ဖဲအီးကထိဘၢၣ် ၈ သီ,၂ဝဝ၈နံၣ်လၢပက ဆီလီၤဘၣ်ကညီ တၢ်အိၣ် ဖှိၣ်အဂီၢ်
န့ၣ်လီၤ.လၢတၢ်ထံၣ်လိာ်တဘျီအံၤသရၣ်ဒိၣ်လၢၢ်ထူဒီးဖုသရၣ်ဒိၣ်သးဂ့ၤဟ့ၣ်ဂံၢ်ဟ့ၣ်ဘါတဲသကိး ဘၣ် ဃးတၢ်ဆီ
လီၤကညီတၢ်သးခုကစီၣ်တၢ်အိၣ်ဖှိၣ်အဂီၢ်န့ၣ်လီၤ.ပတၢ်ထံၣ်လိာ်တဘျီအံၤပဝဲကညီဖိသရၣ်သမါဒီး တၢ် အိၣ်ဖှိၣ်
ခိၣ်နၢ်တစှၤန့ၢ်ဘၣ်အဂၤ(၃ဝ)န့ၣ်လီၤ.ဒ်ပမ့ၢ်အပှၤမၤသကိးတၢ်ဒီးပနာ်လၢယွၤဃုထၢပှၤအသိးလၢမုၢ်ထီၣ်တကပၤ
သရၣ်ဒိၣ်လၢၢ်ထူ,သရၣ်မုၣ်ထူမ့ၣ်,သရၣ်ဒိၣ်ဆၣ်မူၡံမိၣ်ဒီးအတံၤသကိးသရၣ်သမါတဖၣ်ဂဲၤလိာ်ဝဲ, ဒီးလၢ မုၢ်နုာ်တ
ကပၤတခီဖုသရၣ်ဒိၣ်သးဂ့ၤ,သရၣ်မုၣ်အ့အ့သီၣ်,သရၣ်သးဆၢထိဒီးအတံၤသကိးတဖၣ်ဆဲးကျၢလိာ်အသးလၢလီတဲစိ
တၢ်အိၣ်ဖှိၣ်တစှၤဘျီဘၣ်န့ၣ်လီၤ. လၢတၢ်ကဲထီၣ်လိၣ်ထီၣ်အဂီၢ်ပဆဲးကျၢဃ့စ့ၢ်ကီးတၢ် ဟ့ၣ်ကူၣ် လၢပခိၣ်ပနၢ်လၢ
ပထံပကီၢ် ကီၢ်လါအပူၤ ပခ့ၣ်ဘံၣ်စံၣ် (KBC) သရၣ်သမါတဖၣ်ဟ့ၣ်ဂံၢ်ဟ့ၣ်ဘါဆီၣ်ထွဲပှၤန့ၣ်လီၤ.
    </p>
    <p>&emsp;
        ဖဲလါအ့ဖြ့း ၂၇သီ,၂ဝဝ၉ နံၣ်ပအိၣ်ဒီးလီတဲစိတၢ်အိၣ်ဖှိၣ်လီၤဆီတဘျီပှၤနုာ်လီၤတၢ်အိၣ်ဖှိၣ်တဖၣ် ပှၤပၢၤ
လီၢ်ဆ့ၣ်နီၤ-သရၣ်ဒိၣ်လၢၢ်ထူ,ပှၤကွဲးနီၣ်တၢ်-သရၣ်ဒိၣ်ဆၣ်မူၡံမိၣ်,ဒီးပှၤအဂၤတဖၣ်မ့ၢ်ဝဲဖုသရၣ်ဒိၣ်သးဂ့ၤ, သရၣ်
မုၣ်အ့အ့သီၣ်,သရၣ်ဝီလ့း,သရၣ်ဒိၣ်ရီကၠၢၣ်,သရၣ်ဒိၣ်ကၠဲဒၢၣ်ခြီ,သရၣ်ဒိၣ်ဆၣ်ထွဲ, သရၣ်ဒိၣ်ထံဂ့ၤ, သရၣ်ဒိၣ်လ့ခၢၣ်,
သရၣ်ဒိၣ်ဖိထီၣ်, သရၣ်ဒိၣ်လၢၢ်မူမၢ်တ့ၣ်, သရၣ်ဒိၣ်ကွဲၤထူ, သရၣ်သးဆၢထိဒီး သရၣ်မုၣ်ထူ မ့ၣ်တဖၣ်န့ၣ်လီၤ.
တၢ်အိၣ်ဖှိၣ်တဘျီအံၤတၢ်ဃုထၢဆိခိၣ်နၢ်ပှၤပၢၤလီၢ်ဆ့ၣ်နီၤ-ဖုသရၣ်ဒိၣ်သးဂ့ၤ,ပှၤပၢၤလီၢ်ဆ့ၣ်နီ(၂)-သရၣ်ဒိၣ်ဆၣ်
မူၡံမိၣ်,နဲၣ်ရွဲၣ်-သရၣ်ဒိၣ်လၢၢ်ထူ,နဲၣ်ရွဲၣ်သဃဲၤ-သရၣ်မုၣ်အ့အ့သီၣ်န့ၣ်လီၤ.ပဝဲပှၤမၤသကိးတၢ်တဖၣ်လၢသးတဖျၢၣ်
ဃီ,ထီဘိပဘၣ်ထွဲလိာ်ပသးလၢလီတဲစိတၢ်အိၣ်ဖှိၣ်န့ၣ်လီၤ.အ့ၣ်ဘံၣ်စံၣ်(ABC) ခိၣ်နၢ်လၢအမ့ၢ်သရၣ်မုၣ်ဖျီရဲးလံ,ဒီးသ
ရၣ်ဒိၣ်ဒွ့ဘံၣ်လံၣ်ဟ့ၣ်ကူၣ်ဆီၣ်ထွဲပှၤထီဘိန့ၣ်လီၤ.
    </p>
    <p>&emsp;
        တၢ်ထံၣ်လိာ်အိၣ်သကိးမဲာ်သကိးမဲာ်,မုၢ်နံၤဖဲလါယူၤ၂၅သီ,၂ဝဝ၉နံၣ်,တၢ်လီၢ်တၢ်ကျဲ,သရၣ်ဒိၣ်စဲမယၢၣ်စီ အ
တၢ်ဘါယွၤသရိာ်,ခဲၣ်လံၣ်ဖိနံယါ,တၢ်အိၣ်ဖှိၣ်တဘျီအံၤပဝဲကညီဖိသရၣ်သမါဒီးတၢ်အိၣ်ဖှိၣ်ခိၣ်နၢ် လၢကီၢ်အမဲရကၤ
ပူၤတဖၣ်ဒီးပခ့ၣ်ဘံၣ်စံၣ်ခိၣ်နၢ်လၢကီၢ်လါအပူၤလၢအမ့ၢ်,လံာ်စီဆှံကၠိခိၣ်သရၣ်ဒိၣ်ဆၣ်မုၢ်ထီၣ်,သရၣ်ဒိၣ်ဒီးကထၢၣ်,
ဟးလ့ၤလ့လး,ဒီးကထၢၣ်က့ဘြၢၣ်,ခ့ၣ်ဘံၣ်စံၣ်(KBC)ပှၤဟ့ၣ်ကူၣ်တၢ်ဒီးလၢ(KBC) တခီသရၣ်ဒိၣ် ဒဲမၢၣ်ဟဲစ့ၢ်ကီး
လီၤ.တၢ်အိၣ်ဖှိၣ်တဘျီအံၤပှၤပၢၤလီၢ်ဆ့ၣ်နီၤ-ဖုသရၣ်ဒိၣ်သးဂ့ၤ,ကရၢခိၣ်(၂)သရၣ်ဒိၣ်ဆၣ်မူၡံမိၣ်,ပှၤကယၢကယဲမူး-
သရၣ်ဒိၣ်လၢၢ်ထူ-(နဲၣ်ရွဲၣ်)ပှၤကွဲးနီၣ်တၢ်-သရၣ်မူကပီၤ,တၢ်အိၣ်ဖှိၣ်တဘျီအံၤသရၣ်သမါခိၣ်နၢ်လၢမုၢ် ထီၣ်ကဝီၤ
မုၢ်နုာ်ကဝီၤကလံၤထံး,ကလံၤစိးတဖၣ်အခၢၣ်စးပှၤထီၣ်တၢ်အိၣ်ဖှိၣ်တစှၤန့ၢ်ဘၣ်ပှၤအဂၤ (၆ဝ)ဘၣ်န့ၣ်လီၤ. တၢ်အိၣ်
ဖှိၣ်ဝံၤတၢ်စံးဘျုးယွၤတၢ်ဘါပှၤပၢၤ လီၢ်ဆ့ၣ်နီၤ-ဖုသရၣ်ဒိၣ်သးဂ့ၤ, ပှၤစံၣ်တဲာ်တဲလီၤတၢ်- သရၣ်ဒိၣ်ဆၣ်မုၢ် ထီၣ်
(အ့စ့ၣ်လံာ်စီဆှံကၠိခိၣ်)တၢ်ထုကဖၣ်အလၢအပှဲၤ-သရၣ်ဒိၣ်ဒီးကထၢၣ်,ဟးလ့ၤလ့လးန့ၣ်လီၤ. တၢ်အိၣ်ဖိှၣ်တဘျီ
အံၤပှၤလၢအရဲၣ်ကျဲၤတၢ်တူၢ်လိာ်ဟံၣ်ဃီတၢ်အီၣ်တၢ်အီတၢ်မံအိၣ်ဘှံးအလီၢ်ဒီးတၢ်အိၣ်ဖှိၣ်အလီၢ်မ့ၢ် သရၣ်ဒိၣ်စဲမ
ယၢၣစီဒီး အတၢ်အိၣ်ဖှိၣ်ဖိတဖၣ်န့ၣ်လီၤ.
    </p>
    <h2>KBCUSA တၢ်ပညိၣ်ကွၢ်စိ</h2>
    <p>
        လၢတၢ်အိၣ်ဖှိၣ်တဘျီအံၤတၢ်ဆၢတဲာ်လၢတၢ်ကဒုးအိၣ်ထီၣ်အမဲရကၤကီၢ်စၢဖှိၣ်တၢ်အိၣ်ဖှိၣ်သကိးတၢ်အိၣ်ဖှိၣ်
အတၢ်ပညိၣ်တၢ်ကွၢ်စိမ့ၢ်ဒ်လာ်အသိးန့ၣ်လီၤ.</p>
<ul>
    <li>၁. ကညီဖိတဖၣ်ကဟံးဃာ်ဂၢၢ်ကျၢၤမိၢ်ပၢ်ဖံဖုအတၢ်စူၢ်တၢ်နာ်အတၢ်လီၤစၢၤသုတလီၤမၢ်တဂ့ၤ</li>
    <li>၂. ဒ်သိးကညီဘျၢထံခရံာ်ဖိတဖၣ်ကဖးမၤလိဘၣ်လံာ်စီဆှံလၢကညီလံာ်လဲၢ်ဒီးသးဝံၣ်စံးထီၣ်ပတြၢၤဘၣ်ယွၤလၢအ
        ကျိာ်ဒၣ်ဝဲန့ၣ်လီၤ.</li>
    <li>၃. ဒ်သိးကညီဖိတဖၣ်ကသ့ဟံးဃာ်ပၢၤဃာ်အတၢ်ဆဲးတၢ်လၤလၢအမ့ၢ်လံာ်လဲၢ်,ကျိာ်တၢ်ကတိၤ,တၢ်ကူတၢ်သိးဒီး
        လုၢ်လၢ်ထူသနူတၢ်ပီးတၢ်လီသ့ၣ်တဖၣ်န့ၣ်လီၤ.</li>
    <li>၄. ဒ်သိးကညီဖိတဖၣ်ကသ့ထံၣ်လိာ်ပာ်ဖှိၣ်ရ့လိာ်ဘၣ်အသးတဘျီဘၣ်တဘျီလၢတၢ်ဘူၣ်တၢ်ဘါ အဆၢကတီၢ်,
        ကသ့မၤလၤကပီၤနံၤဒိၣ်နံၤထီတဖၣ်ဒီးကူၣ်ထီၣ်ဖးလီၤသကိးလၢပပှၤကလုာ်အတၢ်ဒိၣ်ထီၣ်ထီထီၣ်လၢနီၢ်ခိဒီးနီၢ်သး
        အဂီၢ်န့ၣ်လီၤ.</li>
</ul>

<h2>KBCUSA တၢ်မုၢ်လၢ်ကွၢ်စိ (Mission Statement)</h2>
<p>အမဲရကၤကီၢ်စၢဖှိၣ်ကညီဘျၢထံခရံာ်ဖိတၢ်အိၣ်ဖှိၣ်သကိးတၢ်အိၣ်ဖှိၣ်အမံးၡၢၣ်တၢ်တိာ်တဖၣ်မ့ၢ်ဝဲ</p>
<ul>
    <li>၁. တၢ်ဆီၣ်ထွဲဒီးဟ့ၣ်ဂံၢ်ဟ့ၣ်ဘါကညီဘျၢထံခရံာ်ဖိတၢ်အိၣ်ဖှိၣ်တဖၣ်</li>
    <li>၂. တၢ်ဒုးအိၣ်ထီၣ်တၢ်အိၣ်ဖှိၣ်ဒီးတၢ်အိၣ်ဖှိၣ်အတၢ်ဖံးသကိးမၤသကိးတၢ်</li>
    <li>၃. ဆၢထၢၣ်ဂၢၢ်ကျၢၤတိစၢၤမၤစၢၤကညီဘျၢထံခရံာ်ဖိတဖၣ်ကအိၣ်သူၣ်လီၤအသးလၢကီၢ်အမဲရကၤကီၢ်ပူၤ</li>
    <li>၄. တၢ်မၤသကိးတၢ်ဒီးဘျၢထံခရံာ်ဖိတၢ်အိၣ်ဖှိၣ်ကရၢတဖၣ်ဒီးလၢဟီၣ်ခိၣ်ဒီဖျၢၣ်ဘျၢထံခရံာ်ဖိတၢ်ဘူၣ်
        တၢ်ဘါတၢ်က ရၢကရိတဖၣ်န့ၣ်လီၤ.</li>
</ul>
    
    <h2>KBCUSA တၢ်သူၣ်ထီၣ်ဆီလီၤသးအက့ၢ်အဂီၤ</h2>
    <p>ပၢဆှၢတၢ်ကမံးတံာ် -စးထီၣ်၂ဝဝ၉နံၣ်</p>
    <ul>
        <li>၁. ကရၢခိၣ် ဖုသရၣ်ဒိၣ်သးဂ့ၤ, အရံၣ်စိနါကညီဘျၢထံခရံာ်ဖိတၢ်အိၣ်ဖှိၣ်</li>
        <li>၂. ကရၢခိၣ်(၂) သရၣ်ဒိၣ်ဆၣ်မူၡံမိၣ်, ဝ့ၢ်စ့ၣ်ဖီလ်</li>
        <li>၃. နဲၣ်ရွဲၣ်ခိၣ်ကျၢၢ် သရၣ်ဒိၣ်လၢၢ်ထူ D.C.</li>
        <li>၄. နဲၣ်ရွဲၣ်သဃဲၤ သရၣ်မုၣ်အ့အ့သီၣ်, ခဲၣ်လံၣ်ဖိနံယါ</li>
        <li>၅. ပှၤပၢၤစ့ သရၣ်ကၠိၣ်စါယၢၣ်, ဝ့ၢ်စ့ၣ်လ်ပီ</li>
        <li>၆. ကီၢ်ပိာ်မုၣ်ကရၢခိၣ် သရၣ်မုၣ်ထူမ့ၣ်</li>
        <li>၇. ကီၢ်သးစၢ်ကရၢခိၣ် သရၣ်မုၢ်ကပီၤ</li>
    </ul>
    
    <h2>တၢ်ထံၣ်လိာ်အိၣ်ဖှိၣ်သကိးဒီး ABC ခိၣ်နၢ်တဖၣ်</h2>
    <p>&emsp;
        ဖဲလါယူၤ ၂၆သီ, ၂ဝဝ၉ နံၣ် တၢ်လီၢ်တၢ်ကျဲမ့ၢ်ဝဲ မ့ၢ်ဖဲးစဒံနၣ်, California ကီၢ်စဲၣ်, တၢ် အိၣ် ဖှိၣ်
ထံၣ် လိာ်အိၣ် သကိးဒီး ABC သ့ၣ်တဖၣ်န့ၣ်လီၤ.လၢတၢ်အိၣ်ဖှိၣ်တဘျီအံၤပှၤပၢၤလီၢ်ဆ့ၣ်နီၤမ့ၢ် သရၣ်မုၣ် ဒိၣ်
ဖီရဲးလံ, ဒီးသရၣ် မုၣ်ဒုးသ့ၣ်ညါပဝဲကညီခိၣ်နၢ်သ့ၣ်တဖၣ်ဆူ ABC ခိၣ်နၢ်သ့ၣ်တဖၣ်န့ၣ်လီၤ. လၢ တၢ်အိၣ် ဖှိၣ်
တဘျီအံၤသရၣ်ဒိၣ် Dr.ဟးလ့လ့လး တဲဖျါထီၣ်ကညီဘျၢထံခရံာ်ဖိလၢကီၢ်ပယီၤတၢ်သးခုကစီၣ်အဂ့ၢ်အကျိၤ,သရၣ်ဒိၣ်
Dr.ဆၣ်မုၢ်ထီၣ် ပာ်ဖျါထီၣ်ကီၢ်လံာ်စီဆှံကၠိအဂ့ၢ်အကျိၤ, Dr.က့ဘြၢၣ် ဒုးနဲၣ်ပာ်ဖျါထီၣ်ကီၢ်တၢ်သးခုကစီၣ်ဝဲၤကျိၤသ့ၣ်
တဖၣ်အဂ့ၢ်န့ၣ်လီၤ.
    </p>

    <h2>တၢ်အိၣ်ဖှိၣ်(၂)ဘျီတဘျီ</h2>
    <p>&emsp;
        ဖဲ လါယူၤလံ၂၁-၂၃သီ, ၂ဝဝ၉နံၣ် တၢ်အိၣ်ဖှိၣ်တဘျီအံၤဘၣ်တၢ်မၤအီၤလၢ ဝ့ၢ်ဖီးဝ့, အ့ဒံယါနါကီၢ်စဲၣ်,
        တၢ်အိၣ် ဖှိၣ်တဘျီအံၤဘၣ်တၢ်တူၢ်လိာ်ပှၤလၢသရၣ်မုၣ်ထံမုာ်ဒီးအတၢ်အိၣ်ဖှိၣ်ဖိသ့ၣ်တဖၣ်န့ၣ်လီၤ. တၢ်အိၣ်ဖှိၣ် တ
        ဘျီ အံၤပှၤ ပၢၤလီၢ်ဆ့ၣ်နီၤမ့ၢ်ဝဲ သရၣ်ဒိၣ်သးဂ့ၤ, ပှၤကယၢကယဲမူး မ့ၢ်ဝဲ သရၣ်ဒိၣ်လၢၢ်ထူန့ၣ်လီၤ.
    </p>
    <h2>တၢ်ဂ့ၢ်တၢ်ကျိၤလၢတၢ်အိၣ်ဖှိၣ်တဘျီအံၤတၢ်တဲသကိးမ့ၢ်ဒ်လာ်အသိးန့ၣ်လီၤ.</h2>
    <ul>
        <li> ၁.သရၣ်မုၢ်ကပီၤတၢ်ဃုထၢတ့ၢ်အီၤဒ်သးစၢ်ကရၢနဲၣ်ရွဲၣ်အသိးမ့ၢ်လၢအနီၢ်ကစၢ်တၢ်ဟ့ၣ်တၢ်ဆၢကတီၢ်တန့ၢ်
            ဘၣ်အဃိ ဘၣ်တၢ်ဃုထၢထီၣ်က့ၤနဲၣ်ရွဲၣ်အသီလၢအဂီၢ်န့ၣ်လီၤ.</li>
        <li>၂.ခ.တ.ဝဲၤကျိၤပှၤနဲၣ်တၢ်, ဖုသရၣ်ဒိၣ်သးဂ့ၤဟ့ၣ်ကူၣ်ဝဲလၢပကဃုထၢထီၣ်ဖံဖံကၠဲရံၣ်လ့န့ၣ်လီၤ. ပှၤဆှၢနုာ်-
            သရၣ် ဟဲနရ့ၣ်, ပှၤမၤစၢၤ-သရၣ်မုၣ်အ့အ့သီၣ်,ဒီးပှၤခဲလၢာ်ဘၣ်အသးဒီးပာ်ဂၢၢ်ပာ်ကျၢၤအီၤန့ၣ်လီၤ.</li>
        <li>၃.ကီၢ်အမဲရကၤမ့ၢ်ထံကီၢ်ဖးဒိၣ်တဘ့ၣ်အိၣ်ဒီးကီၢ်စဲၣ် (၅ဝ)ဘ့ၣ်အဃိဒ်သိးတၢ်မၤသကိးဖီၣ်လိာ်စုကညီအဂီၢ်
            ABC ခိၣ်နၢ်ဟ့ၣ်ကူၣ်ဝဲလၢပကနီၤဖးလီၤကဝီၤ (၇)ကဝီၤဒီးဃုထၢထီၣ်ကဝီၤခိၣ်သ့ၣ်တဖၣ်မ့ၢ်ဒ်လာ်အသိးန့ၣ်လီၤ.</li>
    </ul>
   
    <h2>ကဝီၤခိၣ်အဆိကတၢၢ်တဖု</h2>
    <ul>
        <li>၁.မုၢ်နုာ်ကဝီၤခိၣ် = သရၣ်သးဆၢထိ</li>
        <li>၂.မုၢ်နုာ်ကလံၤထံးခၢၣ်သးကဝီၤခိၣ် = သရၣ်ဒိၣ်ဆၣ်ထွဲ</li>
        <li>၃.မုၢ်နုာ်ကလံၤစိးခၢၣ်သးကဝီၤခိၣ် = သရၣ်ဒိၣ်လၢၢ်မူမၢ်တ့ၣ်</li>
        <li>၄.ကလံၤထံးလီၢ်ကဝီၤခၢၣ်သးကဝီၤခိၣ် = သရၣ်ဒိၣ်ရိကၠၢၣ်</li>
        <li>၅.ကလံၤစိးလီၢ်ကဝီၤခၢၣ်သးကဝီၤခိၣ် = သရၣ်ကၠီၣ်ဒူ</li>
        <li>၆.မုၢ်ထီၣ်ကလံၤထံးကဝီၤခိၣ် = သရၣ်ဒိၣ်ကၠဲဒၢၣ်ခြီ</li>
        <li>၇.မုၢ်ထီၣ်ကလံၤစိးကဝီၤခိၣ် = သရၣ်ဒိၣ်လ့ခၢၣ်</li>
    </ul>
    <br>
    <p>&emsp;
        မ့ၢ်လၢယွၤအဘျုးအဖှိၣ်အတၢ်ဆိၣ်ဂ့ၤဆိၣ်ဝါပှၤအဃိ,လၢတၢ်အိၣ်ဖှိၣ်တဘျီအံၤပှၤအါဂၤအိၣ်ဒီးတၢ်သူၣ်ဆူၣ်
သးဆူၣ်အဃိပဒုးအိၣ်ထီၣ်ဘၣ်ကဝီၤ (၇)ကဝီၤအခိၣ်န့ၢ်ဝဲဒၣ်ဂ့ၤဂ့ၤဘၣ်ဘၣ်, ဒ်သိး KBCUSA အတၢ်ဖံး သကိး
မၤသကိးတၢ် ခါဆူညါကဒိၣ်ထီၣ်ထီထီၣ်အဂီၢ်, တၢ်ဘျးစဲလိာ်သးကအါထီၣ်လၢတၢ်ဖံးတၢ်မၤအဂီၢ်န့ၣ်လီၤ.
    </p>
    <br>
    <p style="font-style: italic; font-weight:300;">
        “ဂဲၤဆၢထၢၣ်ဒီးမၤသကိးတၢ်က့ၢ်. ဒီးပာ်ဆူၣ်ထီၣ်အစုလၢတၢ်ဂ့ၤအဂီၢ်လီၤ.” နဃ့မယၤ ၂း၁၈
    </p>
    <h2>KBCUSA ကရၢမိၢ်ပှၢ်နံၣ်ကတၢၢ်တၢ်အိၣ်ဖှိၣ် (၁)တဘျီ</h2>
    <p>&emsp;
        မ့ၢ်ယွၤအဘျုးအဖှိၣ်အတၢ်ဆိၣ်ဂ့ၤဆိၣ်ဝါအဃိ,ပတၢ်ထံၣ်လိာ်အိၣ်သကိးသ့ၣ်တဖၣ်ခါထီၣ်အသးတပတီၢ်ဘၣ်
        တပတီၢ်ဒီးပရဲၣ်ကျဲၤဘၣ်နံၣ်ကတၢၢ်တၢ်အိၣ်ဖှိၣ်အဆိကတၢၢ်တဘျီဖဲဝ့ၢ်စ့ၢ်ပီလ်, မဲၣ်နံၤဆိထၣ်, ဖဲ လါယူၤလံ ၂၄
        သီ, ၂ဝ၁ဝနံၣ်ဝံၤဝဲဒၣ်ဂ့ၤဂ့ၤဘၣ်ဘၣ်ခီဖျိကစၢ်,ွၤဆှၢပှၤအဃိန့ၣ်လီၤ. လၢတၢ်အိၣ်ဖှိၣ်တဘျီအံၤတၢ်ဃုထၢမၤပှဲၤ
        က့ၤသးစၢ်ကရၢပှၤနဲၣ်တၢ်သရၣ်မုၢ်ကပီၤအလီၢ်ဒီးတၢ်ဃုထၢထီၣ်ကျဲးစၢးကရၢခိၣ်နၢ်သ့ၣ်တဖၣ်မ့ၢ်ဒ်လာ်အသိးန့ၣ်လီၤ.
    </p>
    <br>
    <p style="font-style:normal; font-weight:bold;">ကျဲးစၢးကရၢခိၣ်နၢ်တဖၣ်</p>
    <br>
    <ul>
        <li>၁.ကရၢခိၣ် = သရၣ်ဒိၣ်ဆၣ်ထွဲ</li>
        <li>၂.ကရၢခိၣ်(၂) = သရၣ်အဲၣ်လၢာ်ပျီ</li>
        <li>၃.နဲၣ်ရွဲၣ် = သရၣ်ဖျိးစိသီ</li>
        <li>၄.နဲၣ်ရွဲၣ်သဃဲၤ = သရၣ်အ့ၤဘ့ၣ်န့စၤကူၣ်</li>
        <li>၅.ပှၤပၢၤစ့ = သရၣ်ဒိၣ်ဧိၤသန့လး</li>
        <li>၆. ပှၤသမံသမိးစ့ = ၁.သရၣ်အ့ဘ့ၤန့စၤဂီၤ, ၂.သရၣ်မုၣ်ထဲရၤ</li>
        <li>၇.ပှၤဟ့ၣ်ကူၣ်တၢ်တဖၣ် = ၁.သရၣ်ဒိၣ်ဆၣ်မူၡံမိၣ်, ၂.သရၣ်ဒိၣ်လၢၢ်ထူ, ၃.သးပှၢ်သုးသ့ၣ်ခီး</li>
    </ul>
    <br>
    <p style="font-style:normal; font-weight:bold;">တၢ်ဆီလီၤပိာ်မုၣ်ကရၢကမံးတံာ်</p>
    <br>
    <ul>
        <li>၁.ကရၢခိၣ် = သရၣ်မုၣ်ထူမ့ၣ်</li>
        <li>၂.ကရၢခိၣ်(၂) = သရၣ်မုၣ်ထံမုာ်</li>
        <li>၃.နဲၣ်ရွဲၣ် = သရၣ်မုၣ်မ့လ်ရံၣ်ထူအပိၣ်လိၣ်</li>
        <li>၄.နဲၣ်ရွဲၣ်သဃဲၤ = သရၣ်မုၣ်ဖီဝါထိ</li>
        <li>၅.ပှၤပၢၤစ့ = သရၣ်မုၣ်ဒ့ၤစံၣ်ကၠိၤစါယၢၣ်</li>
        <li>၆.ပှၤဖီၣ်စ့စရီ = သရၣ်မုၣ်ဖီဂ့ၤလၣ်</li>
        <li>၇.ပှၤသမံသမိးစ့ = သရၣ်မုၣ်အ့မၠးဖၠူၣ်, သရၣ်မုၣ်ဖဲမလ့ၣ်</li>
    </ul>
    
    <br>
    <p style="font-style:normal; font-weight:bold;">တၢ်ဆီလီၤသရၣ်သမါဒီးသရၣ်ဒိၣ်ပာ်စုဝဲၤကျိၤ</p>
    <br>
    <p>
        ဖဲလါစဲးပတ့ဘၢၣ် ၂၂သီ, ၂ဝ၁၁နံၣ်, တၢ်လီၢ်-ဟးဖီးကညီဘျၢထံခရံာ်ဖိတၢ်အိၣ်ဖှိၣ်, ခီၣ်နဲးထံး ကၢၣ်
ကီၢ်စဲၣ်အခါတၢ်အိၣ်ဖှိၣ်သူၣ်ထီၣ်ဆီလီၤသရၣ်သမါဒီးသရၣ်ဒိၣ်ပာ်စုဝဲၤကျိၤခိၣ်နၢ်ကမံးတံာ်သ့ၣ်တဖၣ်ဒီးတၢ်ပာ်ဂၢၢ်ပာ်ကျၢၤ က့ၤခိၣ်နၢ်သ့ၣ်တဖၣ်န့ၣ်လီၤ.
    </p>
    <ul>
        <li>၁.ကရၢခိၣ် = သရၣ်ဒိၣ်ကၠီၣ်ဒူ</li>
        <li>၂.ကရၢခိၣ်(၂) = သရၣ်ဒိၣ်ကၠဲဒၢၣ်ခြီ</li>
        <li>၃.နဲၣ်ရွဲၣ် = သရၣ်ဒိၣ်လ့ဘ့စတိ (ပှၤနဲၣ်တၢ်)</li>
        <li>၄.နဲၣ်ရွဲၣ်သဃဲၤ = သရၣ်ကံဒိၣ်</li>
        <li>၅.ပှၤပၢၤစ့ = သရၣ်ဒိၣ်လ့ကၢၣ်</li>
        <li>၆.ပှၤသမံသမိးစ့ = ၁.သရၣ်ဒိၣ်စီလူး, ၂.သရၣ်ဒိၣ်ခၠဲလ့ၣ်</li>
        <li>၇.ကမံးတံာ်ဖိ = ၁.သရၣ်ဒိၣ်ဆၣ်ထွဲ, ၂.သရၣ်ဒိၣ်ဟိၤသန့လး, ၃.သရၣ်ဒိၣ်လၢၢ်ထူ</li>
       
    </ul>
   <br>
    <p style="font-style:normal; font-weight:bold;">တၢ်ဆီလီၤက့ၤခရံာ်ဖိတၢ်ကူၣ်သ့ဝဲၤကျိၤ</p>
    <br>
    <ul>
        <li>၁.ကရၢခိၣ် = သရၣ်ဒိၣ်ထါရၢၢ်</li>
        <li>၂.ကရၢခိၣ်(၂) = သရၣ်ဒိၣ်ထံဂ့ၤ</li>
        <li>၃.နဲၣ်ရွဲၣ် = ဖံဖံကၠဲရံၣ်လ့,</li>
        <li>၄.နဲၣ်ရွဲၣ်သဃဲၤ = သရၣ်မါဘၢၣ်လၢးလ့</li>
        <li>၅.ကမံးတံာ်တဖၣ် = ၁.သရၣ်မုၣ်ထံမုာ်, ၂.သရၣ်မုၣ်မးလ့အါမုၣ်ဖိ, ၃.သရၣ်မုၣ်ဖီလၣ်ဝါ,
            ၄.သရၣ်မုၣ်ဖီလ့လ့ ,၅.သရၣ်မုၣ်ဖဲမလ့ၣ်</li>

    </ul>
    <br>
    <ul>
        <li>ဖဲ၂ဝ၁၁နံၣ် ခ.တ.ကမံးတံာ်ထုးထီၣ်ရၤလီၤဖိသၣ်အိၣ်ဘှံးနံၤတၢ်မၤလိ အဘ့ၣ် (၁)</li>
        <li>ဖဲ၂ဝ၁၂နံၣ် ခ.တ.ကမံးတံာ်ထုးထီၣ်ရၤလီၤဖိသၣ်အိၣ်ဘှံးနံၤတၢ်မၤလိ အဘ့ၣ် (၂)</li>
        <li>ဖဲ၂ဝ၁၃နံၣ် ခ.တ.ကမံးတံာ် တၢ်ရဲၣ်တၢ်ကျဲၤအိၣ်လၢ ကထုးထီၣ်ရၤလီၤ သးစၢ် ဒီးသးပှၢ်အိၣ်ဘှံးနံၤတ
            ဆီဘၣ်တ ဆီန့ၣ်လီၤ.</li>
    </ul>
    <br>
    <p style="font-style: italic; font-weight:300;">“ဟ့ၣ်တၢ်ကူၣ်သ့လၢပှၤကူၣ်တၢ်သ့တက့ၢ်.ဒီးကကူၣ်တၢ်သ့ဒိၣ်ထီၣ်လီၤ.ဘိးဘၣ်သ့ၣ်ညါပှၤတီပှၤလိၤလၢ တၢ်
        တက့ၢ်.ဒီးကန့ၢ်တၢ်အါထီၣ်လီၤ.” ကတိၤ ၉း၉</p>
        <br>
        <h2>KBCUSA ပၢဆှၢတၢ်ကမံးတံာ် (၂ဝ၁၈-၂ဝ၂၁)နံၣ်</h2>
        <ul>
            <li>၁.ကရၢခိၣ် = သရၣ်ဒိၣ်ဆၣ်မူၡံမိၣ်</li>
            <li>၂.ကရၢခိၣ်(၂) = သရၣ်ဒိၣ်ထံဂ့ၤ</li>
            <li>၃.နဲၣ်ရွဲၣ်ခိၣ်ကျၢၢ် = သရၣ်ဒိၣ်ဒီးကထၢၣ်လၢၢ်ထူ</li>
            <li>၄.နဲၣ်ရွဲၣ်သဃဲၤ = သရၣ်ဒိၣ်လၢၢ်မူမၣ်တ့ၣ်</li>
            <li>၅.ပှၤပၢၤစ့ = သးပှၢ်ဝ့နၢၣ်</li>
            <li>၆.ပှၤသမံသမိးစ့ = ၁.သးပှၢ်န့ၢ်ထူ, ၂.သရၣ်မုၣ်အ့အ့သီၣ်</li>
            <li>၇.ဝဲၤဒၢးခိၣ် = စီၤလီၤအဲၣ်ရိလဲ</li>
        </ul>
        <br>
        <p style="font-style:normal; font-weight:bold;">ပှၤဟ့ၣ်ကူာ်တၢ်</p>
        <br>
        <ul>
            <li>၁.သရၣ်ဒိၣ်သးဂ့ၤ</li>
            <li>၂.သရၣ်မုၣ်ထူမ့ၣ်</li>
        </ul>
        <br>
        <p style="font-style:normal; font-weight:bold;">ဝဲၤကျိၤပှၤနဲၣ်တၢ်</p>
        <br>
        <ul>
            <li>၁.သးစၢ်ဝဲၤကျိၤပှၤနဲၣ်တၢ် = သရၣ်အ့ၤဘ့ၣ်န့စၤကူၣ်</li>
            <li>၂.ပိာ်မုၣ်ဝဲၤကျိၤပှၤနဲၣ်တၢ် = သရၣ်မုၣ်မ့ၤလ်ရ့ၣ်ထူအပိၣ်လိၣ်</li>
            <li>၃.သရၣ်သမါဝဲၤကျိၤပှၤနဲၣ်တၢ် = သရၣ်ဒိၣ်လ့ဘ့စတိ</li>
            <li>၄.တၢ်သးခုကစီၣ်ဝဲၤကျိၤပှၤနဲၣ်တၢ် = သရၣ်ဒိၣ်ဂ့ၤန့ၢ်ဆၢ</li>
            <li>၅.ခရံာ်ဖိတၢ်သိၣ်လိဝဲၤကျိၤပှၤနဲၣ်တၢ် = သရၣ်မုၣ်တၢ်ဘျုးထူ</li>
        </ul>

        <h2>ပၢဆှၢတၢ်ကမံးတံာ် (၂ဝ၂၁-၂ဝ၂၄)နံၣ်</h2>
        <ul>
            <li>၁.သရၣ်ဒိၣ်ဆၣ်မူၡံမိၣ် = ပှၤပၢၤလီၢ်ဆ့ၣ်နီၤ</li>
            <li>၂.သရၣ်ဒိၣ်ထံဂ့ၤ = ပှၤပၢၤလီၢ်ဆ့ၣ်နီၤစၢၤ</li>
            <li>၃.သရၣ်ဒိၣ်လၢၢ်ထူ = နဲၣ်ရွဲၣ်</li>
            <li>၄.သရၣ်ဒိၣ်လၢၢ်မူမၣ်တ့ၣ် = နဲၣ်ရွဲၣ်သဃဲၤ</li>
            <li>၅.သးပှၢ်ဝ့နၢၣ် = ပှၤပၢၤစ့</li>
            <li>၆.သးပှၢ်န့ၢ်ထူ = ပှၤသမံသမိးစ့</li>
            <li>၇.သရၣ်မုၣ်အ့အ့သီၣ် = ပှၤသမံသမိးစ့</li>
            <li>၈.သရၣ်လီၤအဲၣ်ရိလဲ = ဝဲၤဒၢးခိၣ်</li>
        </ul>
        <br>
        <p style="font-style:normal; font-weight:bold;">ပှၤဟ့ၣ်ကူၣ်တၢ်</p>
        <br>
        <ul>
            <li>၁. သရၣ်ဒိၣ်စီၤကစီဒီ</li>
            <li>၂. သရၣ်မုၣ်ထူမ့ၣ်</li>
        </ul>
        
        <br>
        <p style="font-style:normal; font-weight:bold;">ဝဲၤကျိၤပှၤနဲၣ်တၢ်သ့ၣ်တဖၣ်</p>
        <br>
        <ul>
            <li>၁. ပိာ်မုၣ်ဝဲၤကျိၤပှၤနဲၣ်တၢ် = သရၣ်မုၣ်မ့လရ့ၣ်ထူအပိၣ်လိၣ်</li>
            <li>၂. သးစၢ်ဝဲၤကျိၤပှၤနဲၣ်တၢ် = သရၣ်အ့ၤဘ့ၤန့စၢ်ကူၣ်</li>
            <li>၃. သရၣ်သမါဝဲၤကျိၤပှၤနဲၣ်တၢ် = သရၣ်ဒိၣ်လ့ဘ့စတိ</li>
            <li>၄. ခရံၣ်ဖိတၢ်ကူၣ်သ့ဝဲၤကျိၤပှၤနဲၣ်တၢ် = သရၣ်မုၣ်သဘျ့ဖီထူ</li>
            <li>၅. တၢ်ကဟုကယာ်ဒီးတၢ်ဟ့ၣ်တၢ်သ့ၣ်ညါနၢ်ပၢၢ်ပှၤနဲၣ်တၢ် = သရၣ်မုၣ်ထဲနစံၣ်ကဒိ</li>
            <li>၆. တၢ်သးခုကစီၣ်ဝဲၤကျိၤပှၤနဲၣ်တၢ် = သရၣ်ဒိၣ်အဲၣ်မှံၤ</li>
            <li>၇. တၢ်ဆဲးတၢ်လၤဝဲၤကျိၤပှၤနဲၣ်တၢ် = သရၣ်မုၣ်ဘျဲၣ်ထူ</li>
            <li>၈. KTSC လံာ်စီဆှံကၠိခိၣ်ဒိၣ် = သရၣ်မုၣ်ဒိၣ်ဆံးမုၢ်ၡ့ၣ်</li>
            <li>၉. ပှာ်ယဲၤဘျးစဲသန့မူဒါခိၣ် = သရၣ်သးဖှံ</li>
        </ul>

        <h2>KBCUSA ကဝီၤသ့ၣ်တဖၣ်</h2>
        <ul>
            <li>၁. မုၢ်ထီၣ်ကလံၤစိးကဝီၤ KBCUSA-East Coat North Region</li>
            <li>၂. မုၢ်ထီၣ်ကလံၤထံးကဝီၤ KBCUSA- East Coat South Region</li>
            <li>၃. ကလံၤစိးလီၢ်ကဝီၤခၢၣ်သး KBCUSA- Centeral North Region</li>
            <li>၄. ကလံၤထံးလီၢ်ကဝီၤခၢၣ်သး KBCUSA-Centeral South Region</li>
            <li>၅. မုၢ်နုာ်ကလံၤစိးခၢၣ်သးလီၢ်ကဝီၤ KBCUSA- Midwest North Region</li>
            <li>၆. မုၢ်နုာ်ကလံၤထံးခၢၣ်သးလီၢ်ကဝီၤ KBCUSA- Widwest South Region</li>
            <li>၇. မုၢ်နုာ်ကဝီၤ KBCUSA-West Coast Region</li>
        </ul>

</div>

