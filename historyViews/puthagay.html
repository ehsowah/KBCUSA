<h1>ဖုသရၣ်ဒိၣ်သးဂ့ၤအသးသမူအဂ့ၢ် </h1>
<img src="/image/puthagay.png" alt="" width="402">
<ul>
    <li>မံၤ = စီၤသးဂ့ၤ</li>
    <li>အိၣ်ဖျဲၣ်မုၢ်နံၤ = လါယနူၤအါရံၤ 2 သီ, 1931 နံၣ်</li> 
    <li>အိၣ်ဖျဲၣ်တၢ်လီၢ် = ဝ့ၢ်မၠီမၠးယ ကီၢ်ပယီၤ</li>
    <li>အပၢ်မံၤ = စီၤစၣ်အ့</li>
    <li>မိၢ်မံၤ = နီၢ်မၠးမ့ၣ်</li>
    <li>ဒီပုၢ်ဝဲၢ် (3)ဂၤ = 1. စီၤသးဂ့ၤ, 2.နီၢ်အ့စတၣ်, 3.စီၤသးဆၢ</li>
</ul>

<h2>တၢ်ကူၣ်ဘၣ်ကူၣ်သ့</h2>
<ul>
    <li>1952 နံၣ် မၤလိဘၣ်တၢ်ဖဲ အ့စ့ၣ် Missionary တီၤခၢၣ်သးကၠိယ</li>
    <li>သ.ဒခၠ့းမီၣ်တီၤခၢၣ်သးကၠိဒီးဖျိထီၣ်ဝဲတီၤ ခၢၣ်သးန့ၣ်လီၤ.</li>
    <li>1958 လဲၤမၤလိက့ၤတၢ်ဖဲ (UKHS) သထ့ကူတီၤထီကၠိယဒီးဖျိထီၣ်ဝဲ HSF န့ၣ်လီၤ.</li>
    <li>1992 ဖျိထီၣ် ဝဲ (KKBC) လံာ်စီဆှံကၠိန့ၣ်လီၤ.</li>
</ul>

<h2>တၢ်ဆီဟံၣ်ဆီဃီ</h2>
<ul>
    <li>လါအ့ဖြ့ၣ် 15 သီ, 1966 ဒိးတ့ဒိးဖျိအသးဒီးသရၣ်မုၣ်ဖီဆၢ, တရူးကူဝ့ၢ်မီၢ်ဘံၣ်, ကီၢ်ပယီၤန့ၣ်လီၤ.</li>
    <li>ယွၤဟ့ၣ်သါဒၢလီၢ်ချံသၣ်အိၣ်(12)ဒၢယအိၣ်ဖျဲၣ်ထီၣ်န့ၢ်ဖိလုၢ်ဒိၣ်ပှ့ၤဒိၣ်(11)ဂၤယဒီးအိၣ်မူတ့ၢ်က့ၤထဲ (9)ဂၤန့ၣ်လီၤ. ဖိ(11)ဂၤအမံၤဒ်အမ့ၢ် (1)သရၣ်မုၣ်နီၢ်ထံမူဂ့ၤယ (2) သရၣ်မုၣ်နီၢ်အဲၣ်ရိခ့ျယ 
        (3) သရၣ်စီၤလၢၢ်ဝါယ (4) သရၣ်စီၤလၢၢ်ဂ့ၤယ (5) သရၣ်မုၣ်နီၢ်ချံမူဂ့ၤယ (6) သရၣ်မုၣ်သလဲဂ့ၤယ (7) စီၤအဲၣ်ကီၢ်(လဲၤပူာ်ကွံာ်) (8)သရၣ်ဒိၣ်စီၤဆၣ်တူၢ်ဂီၤဂ့ၤယ(9) သရၣ်စီၤဒူဂ့ၤယ 1ဝ) သရၣ်မုၣ်နီၢ်သီသံၣ်ဖီဂ့ၤယ (11) နီၢ်ချံဝါဂ့ၤ (လဲၤပူၤကွံာ်)
        </li>
</ul>

<h2>တၢ်ဖံးတၢ်မၤ</h2>
<ul>
    <li>ဖဲ 1962-1963နံၣ် စးထီၣ်မၤတၢ်ဒ်အမ့ၢ်တီၤဖုၣ်ကၠိသရၣ်တဂၤဖဲ တရူးကူတီၤဖုၣ်ကၠိၣ်န့ၣ်လီၤ.</li>
    <li>1966-1967 နံၣ်  စးထီၣ်သိၣ်လိတၢ်လၢဖၠူၣ်ကိတီၤဖုၣ်ကၠိ ဒ်အမ့ၢ်ကၠိသရၣ်တဂၤအသိးန့ၣ်လီၤ.</li>
    <li>1968-1969 နံၣ် စးထီၣ်သိၣ်လိတၢ်ဖဲ သ့ၣ်ခါတီၣ်, အဲၣ်ကလီၣ်စွ့ဒ် အမ့ၢ်ကၠိ သရၣ် တဂၤ အသိးန့ၣ်လီၤ.</li>
    <li>1970-1971 နံၣ် ဟဲက့ၤသိၣ်လိက့ၤတၢ်လၢပယီၤသဝီထဲတ နံၣ်လၢတၢ် အိၣ်သးအဖီခိၣ် ဒ်အမ့ၢ်ကၠိသရၣ်တ ဂၤအသိးန့ၣ်လီၤ.</li>
    <li>1971-1972 နံၣ် သိၣ်လိက့ၤတၢ်ဖဲ ကၠိးကူတီၤဖုၣ်ကၠိ, တဲးကၠံကီၢ်ဆၣ်, ဒ်ကၠိသရၣ် တဂၤအသိးန့ၣ်လီၤ.</li>
    <li>1973-1974နံၣ် ကၠိသရၣ်တၢ်မၤလိခီဖျိထံကီၢ်ပဒိၣ်တၢ်ရဲၣ်တၢ်ကျဲၤဖဲကၣ်ဘဲးကၠိန့ၣ်လီၤ.</li>
    <li>1974-1982 နံၣ် သိၣ်လိက့ၤတၢ်ဖဲ ဂ့ၤဖၠူၣ်ကိတီၤဖုၣ်ကၠိယတဲးကၠံကီၢ်ဆၣ်ဒ်အမ့ၢ်ကၠိသရၣ်တဂၤအသိးန့ၣ်လီၤ.</li>
    <li>1982 နံၣ်ခီဖျိတၢ်အိၣ်သးအကလုာ် ကလုာ်အဃိသုးလီၢ်သုး ကျဲဆူကီၢ် မုၢ်ထီၣ်, ထံဆၢကီၢ်ဆၢဒီးမၤစၢၤက့ၤ ပှၤကလုာ်လၢကီၢ်ဆၣ်ဝဲၤဒၢးယသ့ၣ်ပှၢ်ဝဲၤဒၢးန့ၣ်လီၤ.</li>
    <li>1985 နံၣ် တၢ်ဟ့ၣ်မူဟ့ၣ်ဒါဖုသးဂ့ၤလၢ, သုးလီၢ်သုးကျဲဆူကီၢ်ရ့ၣ်ဘျံးဒ ဝဲၢ်ဃုာ်ဒီးဖိလံၤသ့ၣ်တဖၣ်န့ၣ်လီၤ.</li>
    <li>1985-1986 နံၣ် သူၣ်ထီၣ်ဆီလီၤ, တီစၢၤမၤစၢၤကညီတီၤဖုၣ်ကၠိဖဲအမျၢ် ကီၢ်ရ့ၣ်ဘျံးဒဝဲၢ်, ပှၤသူခိၣ်ဖိ သဝီ, ဃုာ်ဒီးရိဖှိၣ်ထီၣ်က့ၤဘျၢထံခရံာ်ဖိတၢ်ဘူၣ်တၢ်ဘါ,အပျဲၢ်အဘီၣ်အိၣ် (4)ဟံၣ်န့ၣ်လီၤ.</li>
    <li>1986-1987 အဝဲသိၣ်လိတၢ်ဖဲမဲၤသမံၣ်ထၣ်, ကီၢ်ရ့ၣ်ကၠိသရၣ်တဂၤ, တကတီၢ်ဃီဖု သရၣ်ဒိၣ်ဖိထီၣ်ဟ့ၣ် မူဟ့ၣ်ဒါအီၤဒ်အမ့ၢ်တၢ်မၢဖိတဂၤ, ဖဲသဝီအမျၢ်, ဒီးသူၣ်ထီၣ်ဆီလီၤဘၣ်က့ၤ တၢ်အိၣ်ဖှိၣ်န့ၣ်လီၤ.</li>
    <li>1988 ဘျံးဒဝဲၢ်ကီၢ်ရ့ၣ်ခိၣ်ဟ့ၣ်မူဟ့ၣ်ဒါအီၤလၢကလဲၤမၤစၢၤမိဒီၣ်ကီၢ်ဆၣ်ကူၣ်သ့ဆဲးလၤဝဲၤကျိၤခိၣ်, သူၣ်ထီၣ်ဘၣ်တီၤထီကၠိ, သူၣ်ထီၣ်တၢ်အိၣ်ဖှိၣ်သ့ၣ်တဖၣ်စ့ၢ်ကီးန့ၣ်လီၤ.</li>
    <li>1990-1991 ဒိးန့ၢ်ဘၣ်တၢ်ခွဲးတၢ်ယာ်လၢလဲၤထီၣ်ဘၣ် KKBC အလံာ်စီဆှံကၠိန့ၣ်လီၤ.</li>
    <li>1992 စးထီၣ်မၤစၢၤက့ၤတၢ်ဒ်ကဝီၤနဲၣ်ရွဲၣ်တဂၤ, ဟးဝ့ၤဝီၤဘၣ်ဆူတၢ်အိၣ်ဖှိၣ်ဖိလံၤပျဲၢ်ဘီၣ်တဖၣ်စးထီၣ် လၢဒးဘီကျိၣ်, ဆူထးခီတုၤလၢ မၠးမိၣ်လဲးခး, ဒီးဆူကီၢ်ဆၢစ့ၢ်ကီးန့ၣ်လီၤ.</li>
    <li>လါ,နူၤအါရံၣ် 8 သီ, 1995နံၣ် ဖုသးဂ့ၤဒိးန့ၢ်ဘၣ်အါထီၣ်မူဒါခီဖျိတၢ်ပာ်စု, ထူဖျၢၣ်ပျီတၢ်အိၣ်ဖှိၣ်န့ၣ်လီၤ.</li>
    <li>1991-1995 နံၣ် ကရၢကရိဒုးအိၣ်ထီၣ် မ့ၤစံၣ်လံာ်စီဆှံကၠိခီဖျိကီၢ်ရ့ၣ် ဘျံးဒဝဲၢ်ကဝီၤ တၢ်သးခုကစီၣ်တၢ် ဆီၣ်ထွဲမၤစၢၤအဃိယ အဝဲသိၣ်လိတၢ်ဒ်အမ့ၢ်ကၠိသရၣ်တဂၤအသိးန့ၣ်လီၤ.</li>
    <li>1995-1996 နံၣ် တၢ်ဟ့ၣ်မူဟ့ၣ်ဒါလၢကလဲၤတီခိၣ်ရိမဲယအံးထွဲကွၢ်ထွဲက့ၤ အမိၤမံးၡၢၣ်တီၤထီကၠိဒ်အမ့ၢ် ကၠိခိၣ်တဂၤအသိးန့ၣ်လီၤ.</li>
    <li>1997 ခီဖျိထံလီၢ်ကီၢ်ပူၤတၢ်ဒုးတၢ်ယာ်အဃိဘၣ် ဃ့ၢ်အိၣ်ကမှံတစိၢ်တလီၢ်လၢထါ မ်ဟ့ၣ်ဒဲကဝီၤ, ကီၢ်ကၠီၣ်တဲၣ်အပူၤန့ၣ်လီၤ. တကတီၢ်ဃီသူၣ်ထီၣ်ဆီလီၤက့ၤ, ဒီးမ့ၤစံၣ်လံာ်စီဆှံကၠိကဒီးတဘျီယဖဲအိၣ်လၢဒဲကဝီၤပူၤ ဆၢကတီၢ်ဖုသးဂ့ၤအံၤ ကျဲးစၢးဟ့ၣ်လီၤအသးထဲးဂံၢ်ထဲးဘါလၢတၢ်သးခုကစီၣ်စ့ၢ်ကီးအိၣ်အါမးန့ၣ်လီၤ.</li>
    <li>2000 နံၣ် တၢ်ဟ့ၣ်မူဟ့ၣ်ဒါက့ၤအီၤအမူအဒါဒ်အမ့ၢ်တၢ်မၢခိၣ်လၢကလဲၤဟ့ၣ်ဘူၣ်စီဆှံ, တၢ်ဒိးတ့ဒိးဖျီဆူ သုးမုၢ်သံၣ်ဘိ, ဒီးတၢ်ဒိးစူၢ်ဒိးဘျၢလၢအလိၣ်ဘၣ်တဖၣ်န့ၣ်လီၤ.</li>
    <li>2009-2019 နံၣ် ဟံးန့ၢ်မူဒါဒ်အမ့ၢ်အမဲရကၤကီၢ်စၢဖှိၣ်တၢ်အိၣ်ဖှိၣ်သကိးတၢ်အိၣ်ဖှိၣ်ကရၢခိၣ်တဂၤအ သိးန့ၣ်လီၤ.</li>
    <li>ဖဲလါအီးကၢးစ် 15သီ, 2021နံၣ် ဖုသရၣ်ဒိၣ်သးဂ့ၤနၢ်ဟူ ဘၣ်အပၢ်အိၣ်လၢ မူခိၣ်တၢ်ကိး က့ၤအီၤန့ၣ်လီၤ.</li>
</ul>


















