<h2>လံာ်လဲၢ်ဒီးတၢ်ဆဲးတၢ်လၤဝဲၤကျိၤ</h2>

<div id="sawFont">
    <h2>တၢ်ကတိၤလၢညါ</h2>
    <p>&emsp;
        မ့ၢ်ကစၢ်ယွၤ အဘျုးအဖှိၣ်လၢအပာ်မူပာ်ဂဲၤပှၤဒီးဟ့ၣ်ပှၤတၢ်ခွဲးတၢ်ယာ်ဖးဒိၣ်လၢပကမၤသကိးဘၣ်အတၢ်မၤဒ်
ဝဲၤကျိၤတကျိၤအသိးလၢ(KBCUSA)အတၢ်သုးတၢ်ကျဲၤအဖီလာ်န့ၣ်လီၤ.ပဝဲပှၤကညီဖိတကလုာ်အံၤ ယွၤ ဆှၢပာ် လီၤ
ပှၤဖဲကီၢ်အမဲရကၤအံၤ, ယွၤအိၣ်ဒီးအတၢ်တိာ်လီၤဖးဒိၣ်လၢပဂီၢ်လၢပကဘၣ်ဖီၣ်ထီၣ်အတၢ်တိာ်တဖၣ်, ပာ်ဖှိၣ်ထီၣ်သးမၤ
သကိးတၢ်ဒီးဒုးဖျါထီၣ်အီၤန့ၣ်လီၤ.မ့ၢ်ဒၣ်ယွၤ အတၢ်မၤလၢပဘၣ်မၤအီၤန့ၣ်လီၤ.အဂ့ၢ် ဒ်အံၤယွၤ မၤကယဲၢ်တၢ်ခဲလၢာ်
အိၣ်ဒီးအဃံအလၤလၢအကတီၢ်ဒၣ်ဝဲဒီးပာ်တၢ်အထူအယိာ်လၢအသးကံၢ်ပူၤဘၣ်ဆၣ်ဒီးတၢ်လၢယွၤ မၤဝဲလၢအခီၣ်ထံး
ပၢၢ်လၢအကတၢၢ်န့ၣ်ပှၤကညီအနၢ်တပၢၢ်ဘၣ်နီတဂၤဘၣ်.(စံၣ်တဲၤတဲလီၤတၢ် ၃း၁၁)
    </p>


    <h2>တၢ်ပညိၣ်</h2>
    <p>&emsp;
        တၢ်ကွဲးဝဲၤကျိၤအတၢ်စံၣ်စိၤတဲစိၤအံၤအိၣ်ဒီးတၢ်မုၢ်လၢ်ကွၢ်စိ, တၢ်ပညိၣ်တဖၣ်လီၤ.အဂ့ၢ်ဒ်အံၤ, ပပှၤကညီတက
လုာ်အံၤ, ပအိၣ်တ့ၢ်လံဒီးပကျိာ်, လံာ်လဲၢ်တၢ်ဆဲးတၢ်လၤ, လုၢ်လၢ်ထူသနူ, ဒီကလုာ်အနီၣ်တယၢ်,  ဒီကလုာ်အတၢ်သးဝံၣ်, 
ကညီအနံၣ်ထီၣ်သီတဖၣ်အံၤ, မ့ၢ်ယွၤ အတၢ်ဟ့ၣ်န့ၢ်သါပှၤအဃိဖဲပလဲၤတပူၤလၢ်လၢ်ပအိၣ်တပူၤလၢ်လၢ်, ပစိာ်ဃုာ် အီၤ
လီၤ.လၢတၢ်ဂ့ၢ်အါမံၤအဃိပဟဲတုၤကီၢ်အံၤပကဘၣ်အိၣ်ဒီးပတၢ်ကွဲးနီၣ်ကွဲးဃါလၢပဖိပလံၤလၢခံတစိၤဘၣ်တစိၤက
ဖးဘၣ်က့ၤဝဲ,  ဒီးနၢ်ပၢၢ်တၢ်ဂ့ၢ်တၢ်ကျိၤဟဲကဲထီၣ်အဂ့ၢ် ကပဲာ်ထံနီၤဖးဝဲဒီးပာ်လုၢ်ပာ်ပှ့ၤဝဲလီၤ. အလီၢ်မ့ၢ်အိၣ် လၢ
ဘၣ် မၤဂ့ၤ,  မၤအါထီၣ်,  မၤဒိၣ်ထီၣ်က့ၤအီၤလၢခါဆူ ညါအဂီၢ်န့ၣ်တၢ်စံၣ်စိၤတဲစိၤ အံၤကမ့ၢ် တၢ်အ ခီၣ် တ
ဃာ် လၢအဝဲသ့ၣ်အဂီၢ်လီၤ.
    </p>

    <h2>တၢ်စးထီၣ်ဒုးအိၣ်ထီၣ်ဝဲၤကျိၤအဂ့ၢ်</h2>
    <p>&emsp;
        ခိၣ်နၢ်သရၣ်သမါတဖၣ်ထံၣ်ဝဲလၢပ (KBCUSA) အံၤပကြၢးအိၣ်ဒီးဝဲၤကျိၤလၢအသနၢၣ်ဒၣ်ဝဲစုာ်စုာ် လီၤ.
တဘျီဃီဒုးအိၣ်ထီၣ်ဝဲၤကျိၤဝဲၤဒ့တဖၣ်လီၤ.လၢအကျါဒ်ပမ့ၢ်ပှၤကညီတကလုာ်အသိးပကြၢးအိၣ်ဒီးလံာ်လဲၢ်ဒီးတၢ်ဆဲး
တၢ်လၤဝဲၤကျိၤဒ်ပှၤကညီဘျၢထံခဝ့ၡၢၣ်ရဲၣ်ကျဲၤဝဲအသိးန့ၣ်လီၤ.အဂ့ၢ်ဒ်အံၤပဘၣ်အိၣ်ကျဲၣ်ကျီဒီးကလုာ်အါကလုာ်လၢ
အအိၣ်ဒီးအကျိာ်ဒၣ်ဝဲ, အလံာ်အလဲၢ်, တၢ်ဆဲးတၢ်လၤဒၣ်ဝဲ,  အထူသနူဒၣ်ဝဲန့ၣ်လီၤ. ပတၢ်ဘၣ်ယိၣ်အဒိၣ်အါမံၤအကျါ
ပဘၣ်ယိၣ်လၢပဖိပလံၤလၢအဟဲတုၤဖဲအံၤတဖၣ်ဒီးလၢအဟဲအိၣ်ဖျဲၣ်ထီၣ်ဖဲအံၤတဖၣ်ပှၤကလုာ်ဂၤအကျိာ်, အတၢ်ဆဲး
တၢ်လၤကဒိၣ်ဘၢအီၤဒီး လၢတၢ်ဆၢကတီၢ်ဖုၣ်ကိာ်အပူၤကလီၤမၢ် သဒၣ်ကွံာ်န့ၢ်ပှၤန့ၣ်လီၤ. မုၢ်မဆါတနံၤအံၤ, 
ပထံၣ်ဘၣ်လၢပဖိဆံးဖိတဖၣ်တသးအိၣ်ကတိၤက့ၤကညီကျိာ်လၢၤဘၣ်.မ့ၢ်လၢတနီၤမိၢ်ပၢ်တဖၣ်လၢဟံၣ်လၢဃီတက
တိၤယုာ်အဖိလၢကညီကျိာ်အဃိမ့ၢ်တမံၤ,  ဖိဆံးတ ဖၣ်ဘၣ်မၤလိတၢ်လၢကၠိလၢ ကီၣ်အိၣ်ထဲ ဘၣ် စူးကါ ဒၣ် ထဲ
ကိၤလၤဝါကျိာ်အဃိမ့ၢ်တမံၤ, လၢတၢ်ဘၣ်ဒွံးဘၣ်ဒွါလၢခိၣ်ဃၢၤ အတၢ်အိၣ်သး အဃိစ့ၢ်ကီး,  ပကညီ ကျိာ် အံၤ
လီၤတသုးဆူကျိာ်လီၤဘၣ်ယိၣ်အပတီၢ်လံအဃိန့ၣ် လီၤ. တၢ်အံၤမ့ၢ်ပဝဲခိၣ်နၢ်,  သရၣ်သမါတဖၣ်ပမူပဒါလီၤ.
    </p>

    <h2>တၢ်စးထီၣ်ဒုးအိၣ်ထီၣ်ဝဲၤကျိၤအမုၢ်နံၤမုၢ်သီ</h2>
    <p>&emsp;
        ဖဲ(၂ဝ၁၈)-လါမၢ်ၡး(၂၂)သီအနံၤသရၣ်ဒိၣ်ီမ.လၢၢ်ထူဘိးဘၣ်သ့ၣ်ညါလီၤဝဲဆူပၢဆှၢတၢ်ကမံးတံာ် တၢ်အိၣ်
ဖှိၣ်လၢပကဒုးအိၣ်ထီၣ်လံာ်လဲၢ်ဒီး တၢ်ဆဲးတၢ်လၤဝဲၤကျိၤအဃိဖဲ၂ဝ၁၈-လါမၢ်ၡး(၂၃) သီအနံၤပပာ်ဖှိၣ် ထီၣ်သးဒီး
ဃုထၢထီၣ်လံာ်လဲၢ်ဒီးတၢ်ဆဲးတၢ်လၤဝဲၤကျိၤကမံးတံာ်တဖုလီၤ.
    </p>

    <h2>လံာ်လဲၢ်ဒီးတၢ်ဆဲးတၢ်လၤဝဲၤကျိၤကမံးတံာ်အဆိကတၢၢ်တဖု, ပှၤဟ့ၣ်ကူၣ်တၢ်တဖၣ်, ကီၢ်အပှၤဘၣ်မူဘၣ်ဒါတနီၤ.</h2>
    <ul>
        <li>သရၣ်ဒိၣ်ဆၣ်မူၡံမိၣ်</li>
        <li>သရၣ်ဒိၣ်လၢၢ်ထူ</li>
        <li>သရၣ်ဒိၣ်လၢၢ်မူမၣ်တ့ၣ်</li>
        <li>ပှၤပၢၤလီၢ်ဆ့ၣ်နီၤ သရၣ်ဒိၣ်ဧိၤသန့လး</li>
        <li>ပှၤနဲၣ်တၢ် သရၣ်မုၣ်ဘျဲၣ်ထူ</li>
        <li>ပှၤကွဲးလံာ် သရၣ်အ့ဘ့ၤန့စၢ်ကူၣ်</li>
        <li>ပှၤပၢၤစ့ သရၣ်ဒိၣ်ကၠီၣ်စိ</li>
        <li>ကမံးတံာ်မၤတၢ်တဖၣ် ကဝီၤခိၣ်(၇)ဂၤ</li>
        <ul>
            <li>၁. သရၣ်ဒိၣ်ကွဲၢ်ကဘီလ့</li>
            <li>၂. သရၣ်ဒိၣ်ဆၣ်ထွဲ</li>
            <li>၃. သရၣ်ဒိၣ်ထံဂ့ၤ</li>
            <li>၄. သရၣ်ဒိၣ်ကၠဲဒၢၣ်ခြီ</li>
            <li>၅. သရၣ်ဒိၣ်ဟိၤသန့လး</li>
            <li>၆. သရၣ်ဒိၣ်ဖျိးစိသီ</li>
            <li>၇. သရၣ်န့ၢ်ဘျုးတဖၣ်န့ၣ်လီၤ.</li>
        </ul>
    </ul>

    <h2>ဝဲၤကျိၤအတၢ်တိာ်ထူ</h2>
    <p> "ဟံးဃာ်တၢ်အိၣ်ဒီးနၤ" လီၣ်ဖျါ ၃း၁၁</p><br>
    <p>&emsp;
       
တၢ်တိာ်ထူအံၤမ့ၢ်ပဖုသရၣ်ဒိၣ်ကၠဲဒၢၣ်ခြီဃုထၢပာ်လီၤန့ၢ်ပှၤဒီးစံးကတိၤဝဲလၢအဂ့ၢ်လီၤတံၢ်လီၤဆဲးန့ၣ်လီၤ. ပှၤ
ဟဲထီၣ်တၢ်အိၣ်ဖှိၣ်ဖိကိးဂၤဒဲးဘၣ်သူၣ်ဘၣ်သးဝဲအဃိတၢ်တိာ်ထူအံၤဘၣ်တၢ်ပာ်ဂၢၢ်ပာ်ကျၢၤအီၤလီၤ. ပစံးဘျုး
က့ၤပဖုလၢအလဲၤပူၤကွံာ်ပှၤဘၣ်ဆၣ်ပာ်တ့ၢ်န့ၢ်ပဝဲလၢတၢ်န့ၢ်သါအဃံအလၤအံၤအဃိပသးပ့ၤနီၣ်အီၤတသ့ဘၣ်.
ပမၤဟးဂီၤတသ့ဘၣ်ဒီးပကစိာ်မူအီၤထီဘိန့ၣ်လီၤ.
    </p>

    <h2>ဝဲၤကျိၤအတၢ်ပညိၣ်(၃)ထံၣ်</h2>
    <ul>
        <li>၁. သ့ကတိၤ,  သ့ဖး,  သ့ကွဲးကညီကျိာ်</li>
        <li>၂. သ့ကတီၤဟံးဃာ်က့ၤကညီတၢ်ဆဲးတၢ်လၤ</li>
        <li>၃. မၤလိဃုသ့ၣ်ညါက့ၤကညီအတၢ်စံၣ်စိၤတဲစိၤ</li>
    </ul>

    <h2></h2>
    <p>&emsp;
    </p>

    <h2>တၢ်ဟူးတၢ်ဂဲၤလၢပမၤအီၤတဖၣ်</h2>
    <p>&emsp;
        ၁. (၂ဝ၁၈)နံၣ်အပူၤပအိၣ်ဒီးတၢ်ထံၣ်လိာ်အိၣ်သကိးလၢကဝီၤ(၇)ကဝီၤလိာ်, တၢ်အိၣ်ဖှိၣ်တဖၣ် ဒီးပဃုသ့ၣ်
ညါက့ၤပှၤကိးဂၤဒဲးအတၢ်မုၢ်လၢ်ကွၢ်စိ, အတၢ်ထံၣ်တဖၣ်, အတၢ်ဟ့ၣ်ကူၣ်ဟ့ၣ်ဖးတဖၣ်လၢ,  ဒ်ဝဲၤကျိၤတ
ကျိၤအသိးပကဘၣ်ဟူးဂဲၤအီၤအက့ၢ်အဂီၤဒ်လဲၣ်တဖၣ်အဂ့ၢ်ဒီးဒ်ပတၢ်ပညိၣ် ကွၢ်စိလၢထးတဖၣ်ကလၢ
ပှဲၤတုၤထီၣ်ဘးအဂီၢ် ပစးထီၣ်ထုးဖျါထီၣ်အမိၢ်လံၤမိၢ်ပှၢ်န့ၣ်လီၤ.
    </p>

    <h2></h2>
    <p>&emsp;
        ၂. ဖဲ(Sep 28-29, 2018)နံၤသီအံၤပဒုးအိၣ်ထီၣ်ဘၣ်တၢ်အိးထီၣ်မဲာ်(၂)သီတၢ်မၤလိဘၣ်ဃး "ကျိာ်" ဖဲခၢၣ်
သးကလံၤစိးကဝီၤ, (Denver) ကညီဘျၢထံခရံာ်ဖိတၢ်အိၣ်ဖှိၣ်အပူၤန့ၣ်လီၤ.မ့ၢ် လၢပမ့ၢ်ဝဲၤကျိၤသီသီဖိ
တကျိၤဒီးပဂံၢ်ပဘါတအိၣ်ဒံးဘၣ်အဃိပဃ့တၢ်မၤစၢၤလၢကညီခရံာ်ဖိ တၢ်ကူၣ်ဘၣ်ကူၣ်သ့ဝဲၤကျိၤအ
အိၣ်လီၤ.အဝဲသ့ၣ်အဲၣ်ဘၣ်ပှၤ, မၤစၢၤပှၤအဃိပမၤဘၣ်တၢ်မၤလိအံၤန့ၣ်လီၤ. တၢ်လၢာ်ဘူၣ်လၢာ်စ့ၤတခီ
ကီၢ်တူၢ်လၢာ်န့ၢ်ပှၤလီၤ.တၢ်မၤလိတဘျီအံၤပဘၣ်နီၤဖးလီၤဒၢးခံဖျၢၣ်, လၢအမ့ၢ် ခရံာ်ဖိတၢ်ကူၣ်ဘၣ်ကူၣ်
သ့ဝဲၤကျိၤအဂီၢ်တဒၢး, ဒီးလံာ်လဲၢ်ဒီးတၢ်ဆဲးတၢ်လၤဝဲၤကျိၤအဂီၢ်တဒၢးန့ၣ်လီၤ. လၢတၢ်ဟ့ၣ်တၢ်သိၣ်လိ
အဂီၢ်, ကီၢ်တူၢ်တၢ်လၢာ်ဘူၣ်လၢာ်စ့ၤဒီးကွဲမုာ်န့ၢ်ပှၤသရၣ်မုၣ်နံထၣ် (ကီၢ်ပံၤယီၤ,  ပှၤကညီဘျၢထံခဝ့ၡၢၣ်, 
လံာ်လဲၢ်ဒီးတၢ်ဆဲးတၢ်လၤဝဲၤကျိၤ, ပှၤနဲၣ်တၢ်)န့ၣ်လီၤ.
သရၣ်မုၣ်အံၤမ့ၢ်ပှၤအဆိကတၢၢ်လၢပလံာ်လဲၢ်ဒီးတၢ်ဆဲးတၢ်လၤ ဝဲၤကျိၤအဂီၢ်လၢအဟ့ၣ်ကူၣ်ဟ့ၣ်ဖး, မၤ
ယုၤပှၤလၢတၢ်မၤလိတဘျီအံၤအဂီၢ်လီၤ.ပှၤဟဲထီၣ်တၢ်မၤလိတဘျီအံၤမ့ၢ်ကီၢ်ဒီးကဝီၤ(၇)ကဝီၤလိာ်အခၢၣ်
စးတဖၣ်လီၤ.ပှၤမၤလိတၢ်ဖိခဲလၢာ်အိၣ်(၂၁)ဂၤလီၤ.လၢအကျါတဂၤန့ၣ်အတၢ်ထံၣ်တလီၤပလိာ်သးဒီးပှၤ
ဘၣ်စံးဝဲလၢကျိာ်ကညီ(က,ခ,ဂ)လၢပကွဲးအီၤအံၤတမ့ၢ်ပကျိာ်ဘၣ်.ပကျိာ်မ့ၢ်လံာ်ဆီဝဲးလီၤ.ပဂုာ် ကျဲး စၢး
တဲနၢ်ပၢၢ်အီၤ(က,ခ,ဂ)ဟဲကဲထီၣ်အဂ့ၢ်ဒီးမ့ၢ်လၢပပှၤကညီဒီတကလုာ်အပာ်ဂၢၢ်ပာ်ကျၢၤအီၤ, ပာ်ပနီၣ်တ့ၢ်
လံ အီၤအဃိပစူးကါပကျိာ်အံၤ တုၤဆူကျိာ်အပတီၢ်လွံၢ်လၢအမ့ၢ်လံာ်စီဆှံအပတီၢ်လံန့ၣ်လီၤ. ပှၤမၤ
လိတၢ်ဖိအိၣ်တ့ၢ်(၂ဝ)ဂၤဒီးပဟ့ၣ်လီၤလံာ်အုၣ်သးဆူပှၤမၤလိတၢ်ဖိကိးဂၤဒဲးအအိၣ်လီၤ. ဖုသရၣ်
ဒိၣ်သးဂ့ၤ ဟ့ၣ်ဂံၢ်ဟ့ၣ်ဘါပှၤ,  ထီၣ်တၢ်မၤလိ,  အိၣ်ဃုာ်ဒီးပှၤတုၤလၢ ပတၢ်မၤလိဝံၤဝဲတစုန့ၣ် လီၤ.
    </p>

    <div class="photo-gallery">
        <div class="container">
            <div class="intro">
                <h2 class="text-center">တၢ်ဟူးတၢ်ဂဲၤတၢ်ဂီၤတဖၣ်</h2>
            </div>
            <div class="row photos">
                
                <div class="col-sm-6 col-md-4 col-lg-3 item"><a href="image/culture/group1/image6.jpg" data-lightbox="photos"><img class="img-fluid" src="image/culture/group1/image6.jpg" data-title="caption"></a></div>
                <div class="col-sm-6 col-md-4 col-lg-3 item"><a href="image/culture/group1/image31.jpg" data-lightbox="photos"><img class="img-fluid" src="image/culture/group1/image31.jpg" data-title="caption"></a></div>
                <div class="col-sm-6 col-md-4 col-lg-3 item"><a href="image/culture/group1/image36.jpg" data-lightbox="photos"><img class="img-fluid" src="image/culture/group1/image36.jpg" data-title="caption"></a></div>
                <div class="col-sm-6 col-md-4 col-lg-3 item"><a href="image/culture/group1/image111.jpg" data-lightbox="photos"><img class="img-fluid" src="image/culture/group1/image111.jpg" data-title="caption"></a></div>
                <div class="col-sm-6 col-md-4 col-lg-3 item"><a href="image/culture/group1/image217.jpg" data-lightbox="photos"><img class="img-fluid" src="image/culture/group1/image217.jpg" data-title="caption"></a></div>
                <div class="col-sm-6 col-md-4 col-lg-3 item"><a href="image/culture/group1/image260.jpg" data-lightbox="photos"><img class="img-fluid" src="image/culture/group1/image260.jpg" data-title="caption"></a></div>
                <div class="col-sm-6 col-md-4 col-lg-3 item"><a href="image/culture/group1/image261.jpg" data-lightbox="photos"><img class="img-fluid" src="image/culture/group1/image261.jpg" data-title="caption"></a></div>
                <div class="col-sm-6 col-md-4 col-lg-3 item"><a href="image/culture/group1/image283.jpg" data-lightbox="photos"><img class="img-fluid" src="image/culture/group1/image283.jpg" data-title="caption"></a></div>
            </div>
        </div>
    </div>
    
    <h2></h2>
    <p>&emsp;
        ၃. ဖဲ(Oct ၅-၆,  ၂ဝ၁၈) အနံၤ,  သရၣ်မုၣ်နံထၣ်ဒီးယၤ,  သရၣ်မုၣ်ဘျဲၣ်ထူ(ပှၤနဲၣ်တၢ်)ပလဲၤဒုးအိၣ်
ထီၣ်ဘၣ်တၢ်အိးထီၣ်မဲာ်(၂)သီအတၢ်မၤလိ ဘၣ်ဃးကျိာ်ဖဲမုၢ်နုာ်ကဝီၤ (Oregon, Portland) က
ညီဘျၢထံခရံာ်ဖိတၢ်အိၣ်ဖှိၣ်အပူၤလီၤ. ပှၤဟဲထီၣ်တၢ်မၤလိ(၄၅)ဂၤ လၢမုၢ်နုာ်ကဝီၤ တၢ်အိၣ်ဖှိၣ်
အခၢၣ်စးတဖၣ်ဒီးပဟ့ၣ်လီၤဘၣ်လံာ်အုၣ်သးဆူပှၤဟဲထီၣ်တၢ်မၤလိဖိကိးဂၤဒဲးအအိၣ်န့ၣ်လီၤ. မုၢ်
နုာ်ကဝီၤတူၢ်တၢ်လၢာ်ဘူၣ်လၢာ်စ့ၤခဲလၢာ်လီၤ.
    </p>

    <div class="photo-gallery">
        <div class="container">
            <div class="intro">
                <h2 class="text-center">တၢ်အုၣ်ကီၤလၢတၢ်ဂီၤတဖၣ်</h2>
            </div>
            <div class="row photos">
                
                <div class="col-sm-6 col-md-4 col-lg-3 item"><a href="image/culture/group2/image26.jpg" data-lightbox="photos"><img class="img-fluid" src="image/culture/group2/image26.jpg" data-title="caption"></a></div>
                <div class="col-sm-6 col-md-4 col-lg-3 item"><a href="image/culture/group2/image32.jpg" data-lightbox="photos"><img class="img-fluid" src="image/culture/group2/image32.jpg" data-title="caption"></a></div>
                <div class="col-sm-6 col-md-4 col-lg-3 item"><a href="image/culture/group2/image37.jpg" data-lightbox="photos"><img class="img-fluid" src="image/culture/group2/image37.jpg" data-title="caption"></a></div>
                <div class="col-sm-6 col-md-4 col-lg-3 item"><a href="image/culture/group2/image41.jpg" data-lightbox="photos"><img class="img-fluid" src="image/culture/group2/image41.jpg" data-title="caption"></a></div>
                <div class="col-sm-6 col-md-4 col-lg-3 item"><a href="image/culture/group2/image44.jpg" data-lightbox="photos"><img class="img-fluid" src="image/culture/group2/image44.jpg" data-title="caption"></a></div>
                <div class="col-sm-6 col-md-4 col-lg-3 item"><a href="image/culture/group2/image288.jpg" data-lightbox="photos"><img class="img-fluid" src="image/culture/group2/image288.jpg" data-title="caption"></a></div>
                <div class="col-sm-6 col-md-4 col-lg-3 item"><a href="image/culture/group2/image299.jpg" data-lightbox="photos"><img class="img-fluid" src="image/culture/group2/image299.jpg" data-title="caption"></a></div>
                <div class="col-sm-6 col-md-4 col-lg-3 item"><a href="image/culture/group2/image333.jpg" data-lightbox="photos"><img class="img-fluid" src="image/culture/group2/image333.jpg" data-title="caption"></a></div>
             
            </div>
        </div>
    </div>

    <p>&emsp;
        ၄. (က) (၂ဝ၁၉)နံၣ်ပရၤလီၤဘိးဘၣ်သ့ၣ်ညါလၢကဝီၤ(၇)ကဝီၤလိာ်အပူၤကဒုးအိၣ်ထီၣ် "ကဝီၤလံာ်
လဲၢ်ဒီးတၢ်ဆဲးတၢ်လၤဝဲၤကျိၤကမံးတံာ်" လၢအဝဲၤကျိၤဒၣ်ဝဲစုာ်စုာ်လီၤ. တုၤမုၢ်မဆါတနံၤအံၤကဝီၤလၢ
အအိၣ်ဒီးအကဝီၤဝဲၤကျိၤကမံးတံာ်ဒၣ်ဝဲအိၣ်ဒံးဒၣ်ထဲ
    </p>
    <ul>
        <li>၁. မုၢ်နုာ်ကဝီၤ</li>
        <li>၂. မုၢ်နုာ်ခၢၣ်သးကလံၤစိးကဝီၤ</li>
        <li>၃. ခၢၣ်သးကလံၤစိးကဝီၤ</li>
        <li>၄. ခၢၣ်သးကလံၤထံးကဝီၤ</li>
        <li>၅. မုၢ်နုာ်ခၢၣ်သးကလံၤထံးကဝီၤတဖၣ်အိၣ်ဒီးအတၢ်ဟူးတၢ်ဂဲၤဒၣ်ဝဲလီၤ.</li>
    </ul>
    <br>
    <ul>
        <li>၁. မုၢ်ထီၣ်ကလံၤစိးကဝီၤ</li>
        <li>၂. မုၢ်ထီၣ်ကလံၤထံးကဝီၤ,  တဖၣ်အကဝီၤလံာ်လဲၢ်ဒီးတၢ်ဆဲးတၢ်လၤဝဲၤကျိၤကမံးတံာ်တအိၣ်
            ထီၣ်ဒံးဘၣ်န့ၣ်လီၤ.</li>
    </ul>

    <p>&emsp;
        (ခ) ပထံၣ်လိာ်အိၣ်သကိးလၢ (Zoom) တနံၣ်ခံဘျီလီၤ.
    </p>

    <p>&emsp;
        (ဂ) ပဆီတလဲက့ၤဝဲၤကျိၤကမံးတံာ်ဖိတနီၤဒီးမၤလၢပှဲၤအါထီၣ်ဘၣ်ပဝဲၤကျိၤကမံးတံာ်အက့ၢ်အ
ဂီၤဒ်လာ်အံၤအသိးလီၤ.
    </p>
    <ul>
        <li>ကမံးတံာ်ပှၤဟ့ၣ်ကူၣ်တၢ်
            <ul>
                <li>၁. သရၣ်ဒိၣ်ဆၣ်မူၡံမိၣ်</li>
                <li>၂. သရၣ်ဒိၣ်လၢၢ်ထူ</li>
                <li>၃. သရၣ်ဒိၣ်လၢၢ်မူမၣ်တ့ၣ်</li>
                <li>၄. သရၣ်ဒိၣ်ထံဂ့ၤ</li>
                <li>၅. သးပှၢ်ဝ့နၢၣ်</li>
            </ul>
        </li>
        <li>ပှၤပၢၤလီၢ်ဆ့ၣ်နီၤ သရၣ်ဒိၣ်ဧိၤသန့လး</li>
        <li>ပှၤပၢၤလီၢ်ဆ့ၣ်နီၤသဃဲၤ သရၣ်ဒိၣ်ဆၣ်ထွဲ</li>
        <li>ပှၤနဲၣ်တၢ် သရၣ်မုၣ်ဘျဲၣ်ထူ</li>
        <li>ပှၤနဲၣ်တၢ်သဃဲၤ သရၣ်မုၣ်ကပီၤထူ</li>
        <li>ပှၤကွဲးလံာ် သရၣ်ဒိၣ်ဘီဘီ</li>
        <li>ကမံးတံာ်မၤတၢ်ဖိတဖၣ် ကဝီၤခိၣ်(၇)ဂၤ တမ့ၢ်(By name) ဘၣ်န့ၣ်လီၤ.</li>
    </ul>

    <p>&emsp;
        (ဃ) ပှၤနဲၣ်တၢ်(သရၣ်မုၣ်ဘျဲၣ်ထူ)ဒီးဝဲၤကျိၤကမံးတံာ်တနီၤလဲၤဆူမုၢ်နုာ်ကဝီၤ,  အၣ်ရံၣ်စိနါကညီ
ဘျၢထံခရံာ်ဖိတၢ်အိၣ်ဖှိၣ်,  ထံၣ်လိာ်အိၣ်သကိးဒီး တၢ်အိၣ်ဖှိၣ်သရၣ်,  တၢ်အိၣ်ဖှိၣ်ခိၣ်နၢ်, 
ကဝီၤပှၤမၤသကိးတၢ်တဖၣ်တၢ်အိၣ်ဖှိၣ်ဖိအဂၤ(၄ဝ)ဂၤ,  ကတိၤသကိးဘၣ်ဃးကျိာ်ဒီးလံာ်
လဲၢ်အတၢ်အိၣ်စံၣ်အိၣ်ကျၢၤအဂ့ၢ်,  အိၣ်ဒီးတၢ်သံကွၢ်စံးဆၢတဖၣ်လီၤ. ထံၣ်ဘၣ်စ့ၢ်ကီးလၢ
သးစၢ်ဒီးဖိသၣ်တဖၣ်ကတိၤထဲကိၤလၤဝါကျိာ်,  လၢတၢ်ဘါကတီၢ်ဒၣ်လဲာ်န့ၣ်လီၤ.
    </p>

    <div class="photo-gallery">
        <div class="container">
            <div class="intro">
                <h2 class="text-center">တၢ်အုၣ်ကီၤလၢတၢ်ဂီၤတဖၣ်</h2>
            </div>
            <div class="row photos">
                
                <div class="col-sm-6 col-md-4 col-lg-3 item"><a href="image/culture/group3/image2.jpg" data-lightbox="photos"><img class="img-fluid" src="image/culture/group3/image2.jpg" data-title="caption"></a></div>
                <div class="col-sm-6 col-md-4 col-lg-3 item"><a href="image/culture/group3/image188.jpg" data-lightbox="photos"><img class="img-fluid" src="image/culture/group3/image188.jpg" data-title="caption"></a></div>
                <div class="col-sm-6 col-md-4 col-lg-3 item"><a href="image/culture/group3/image273.jpg" data-lightbox="photos"><img class="img-fluid" src="image/culture/group3/image273.jpg" data-title="caption"></a></div>
            </div>
        </div>
    </div>

</div>

































































