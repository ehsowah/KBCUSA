<h2>တၢ်ဒုးအိၣ်ထီၣ်ခရံာ်ဖိတၢ်သိၣ်လိၤဝဲၤကျိၤ</h2>

<div id="sawFont">
    <p>&emsp;
        ခရံာ်ဖိတၢ်ကူၣ်ဘၣ်ကူၣ်သ့တၢ်စံၣ်စိၤတဲစိၤ (၂ဝဝ၉-၂ဝ၁၄) နံၣ်
    </p>

    <p>&emsp;
        အဆိန့ၣ်ပစံးဘျုးဘၣ်က့ၤကစၢ်ယွၤ လၢအဟ့ၣ်ပှၤတၢ်ဆၢကတီတၢ်အခွဲးအယာ်ဂ့ၤ, လၢပကမၤ သကိးဘၣ်
တၢ်သးခုကစီၣ်တၢ်မၤလၢကီၢ်အမဲရကၤအပူၤအဃိန့ၣ်လီၤ.ကီၢ်အမဲရကၤတၢ်သးခုကစီၣ်တၢ်မၤလၢပဘၣ်မၤ အီၤန့ၣ်
အိၣ်ဝဲအါမံၤအါကျိၤန့ၣ်လီၤ.လၢတၢ်မၤအါမံၤအါကျိၤအကျါ(ခ.တ)ခရံာ်ဖိ တၢ်ကူၣ်ဘၣ်ကူၣ်သ့တၢ်မၤ မ့ၢ်
တၢ်မၤလၢအကါဒိၣ်ဝဲလၢ တၢ်အိၣ်ဖှိၣ်အပူၤ,  လၢကဝီၤပူၤ,  ဒီးလၢကီၢ်တၢ်မၤ သကိးအပူၤန့ၣ်လီၤ. (ခ.တ) တၢ်
မၤအံၤ ဘၣ်တၢ်အိၣ်ဖှိၣ်စးထီၣ်အီၤ ဖဲမုၢ်နံၤမုၢ်သီ,  လါယူၤလံ (၂၁-၂၃သီ,  ၂ဝဝ၉)နံၣ် တၢ်လီၢ် Fort Wayne,
Indiana န့ၣ်လီၤ. လၢတၢ်အိၣ်ဖှိၣ်ပှၤပၢၤလီၢ်ဆ့ၣ်နီၤ သရၣ်ဒိၣ်သးဂ့ၤ,  ပှၤကယၢကယဲမူး သရၣ်ဒိၣ်လၢၢ်ထူ, 
ပှၤကွဲးနီၣ်တၢ်သရၣ်ဒူဒူၢ်ဒီးသရၣ်ဖီလ့ၣ်န့ၣ်လီၤ.သရၣ်ဒိၣ်သးဂ့ၤပာ်ဖျါထီၣ်ဝဲဒၣ်လၢ(ခ.တ) ပှၤနဲၣ်တၢ်ကမ့ၢ်ဝဲဒၣ်လၢ
ဖံဖံကၠၢရ့ၣ်လ့န့ၣ်လီၤ. သရၣ်ဒိၣ်သးဂ့ၤသံကွၢ် ဖံဖံ ကၠၢရ့ၣ်လ့လၢနကမၤဧါ. ဖံဖံကၠၢရ့ၣ်လ့အၢၣ် လီၤဝဲလၢ က မၤ
ဝဲလီၤ. ပှၤဆှၢနုာ် -သရၣ်ဟဲနရ့ၣ်,  ပှၤမၤစၢၤတၢ်-သရၣ်မုၣ်အအ့သီၣ်န့ၣ်လီၤ.
    </p>

    <p>&emsp;
        သရၣ်ဒိၣ်သးဂ့ၤတဲဖျါထီၣ်ဝဲလၢ(ခ.တ)ကမံးတံာ်န့ၣ်ဖံဖံကၠၢရ့ၣ်လ့ကကွၢ်ဃုထၢက့ၤဝဲန့ၣ်လီၤ.ဒီးတၢ်ထုးထီၣ်
ရၤလီၤအိၣ်ဘှံးနံၤတၢ်မၤလိလံာ်တၢ်မၤစၢၤန့ၣ်(KBCUSA-09/08)စံၣ်ညီၣ်အၢၣ်လီၤလၢကထုးထီၣ်အိၣ်ဘှံးနံၤတၢ်မၤ
လိလံာ်တၢ်မၤစၢၤ (၂ဝ၁ဝ) ဒီးဆူညါအဂီၢ်န့ၣ်လီၤ. (ဆှၢနုာ်-သရၣ်ဟဲနရ့ၣ်, မၤစၢၤ-သရၣ်မုၣ်အ့သီၣ်). ခ.တ ပှၤ
နဲၣ် တၢ်ဃုထၢထီၣ် (ခ.တ) ကမံးတံာ်တဖၣ် မ့ၢ်ဝဲဒၣ် (၁)သရၣ်ဒိၣ်ဆၣ်မူၡံမိၣ်,  (၂)သရၣ်ဒိၣ်ထံဂ့ၤ (၃)သရၣ်
မါ ဘလၢးစဲလ့,  (၄)သရၣ်မုၣ်ပံထံ (၅)သရၣ်မုၣ်မးလ့ၣ်အါမုၣ်ဖိ,  (၆)သရၣ်မုၣ်ဖီလၣ်ဝါ, (၇)သရၣ်မုၣ်ဖီလ့့လ့ၣ်, 
(၈)သရၣ်မုၣ်ဖီလ့ၣ်,  (၉)သရၣ်မုၣ်ဖဲမလ့ၣ်ထါရၢၣ် န့ၣ်လီၤ.
    </p>

    <p>&emsp;
        ဖိသၣ်အိၣ်ဘှံးနံၤ တၢ်မၤလိလံာ် ဘၣ်တၢ်ကတဲၤကတီၤထုးထီၣ်ရၤလီၤအီၤ အခီၣ်ထံးတဘျီခီဖျိ (ခ.တ)
ပှၤနဲၣ်တၢ်တီခိၣ်ရိၣ်မဲန့ၣ်လီၤ. ဖိသၣ်အိၣ်ဘှံးနံၤတၢ်မၤလိအံၤ တၢ်ထုးထီၣ်ရၤလီၤခံဘျီတဘျီ (March/2012) နံၣ်
န့ၣ် လီၤ. (ခ.တ) ပှၤနဲၣ်တၢ် (ခ.တ)ကမံးတံာ် ထုးထီၣ်အိၣ်ဘှံးနံၤတၢ်မၤလိ တၢ်သိၣ်လိလံာ် (၂)ဘ့ၣ် လံ
န့ၣ်လီၤ.(KBCUSA) ခရံာ်ဖိတၢ်ကူၣ်သ့ (ခ.တ) ကမံးတံာ်တၢ်အိၣ်ဖှိၣ်,  တၢ်လီၢ် (Karen Baptist Church), 
မုၢ်နံၤ-လါယူၤလံ ၁၉သီ,  ၂ဝ၁၃,  တၢ်ဆၢကတီၢ်-၁ဝး၃ဝ-၁၂း၃ဝ,  နၣ်ရံၣ်န့ၣ်လီၤ.
    </p>

    <p>&emsp;
ခ.တပှၤနဲၣ်တၢ်ပာ်ဖျါထီၣ်ဝဲဒၣ်လၢခ.တထုးထီၣ်လံအိၣ်ဘှံးနံၤတၢ်မၤလိတၢ်သိၣ်လိလံာ် (၂)ဘ့ၣ်လံန့ၣ်လီၤ.
နံၣ်လၢကဟဲ (၂ဝ၁၄)နံၣ် တၢ်ကထုးထီၣ်တၢ်သိၣ်လိလံာ်အဘ့ၣ် (၃),  ခ.တ ပှၤနဲၣ်တၢ် နဲၣ်လီၤပှၤနဲၣ်တၢ်စၢၤ
သရၣ်မါဘလၢးစဲလ့န့ၣ်လီၤ. ဒီးသရၣ်မါဘလၢးစဲလ့ထုးထီၣ်ဝဲဒၣ်န့ၣ်လီၤ. ဒီးတၢ်သိၣ်လိလံာ်အဘ့ၣ် (၃)အံၤ
တၢ်စဲးကျံးလီၤအဘ့ၣ် (၁ဝဝ) (July-2014) ပှၤဒိလံာ်လၢအမ့ၢ်ဝဲဒၣ် သရၣ်ဒိၣ်လၢၢ်မူမၢ်တ့ၣ် (KBCUSA), 
သရၣ်လီၤအဲၣ်ရိလဲကီၢ်ဝဲၤဒၢးခိၣ်န့ၣ်လီၤ.
    </p>

    <p>&emsp;
        (KBCUSA) ခ.တခရံာ်ဖိတၢ်ကူၣ်သ့ခိၣ်နၢ်တၢ်မၤလိအိၣ်ဝဲ(၂)ဘျီန့ၣ်လီၤ.ခ.တ ခိၣ်နၢ်တၢ်မၤလိ (၁)တဘျီ, 
(May 16-18, 2013 Oakdale, Minnesota USA), အိးထီၣ်တၢ်မၤလိလၢတၢ်ဘါအကတီၢ်လၢတၢ်ထုကဖၣ်န့ၣ်လီၤ.
    </p>
    <ul>
        <li>၁. တၢ်သိၣ်လိကတီၢ် (ခရံာ်ဖိတၢ်ကူၣ်သ့စံးတၢ်မ့ၣ်မ့ၢ်တၢ်မနုၤလဲၣ်) သရၣ်မုၣ်ဖီစ့ဝါ</li>
        <li>၂. တၢ်သိၣ်လိကတီၢ် (တၢ်ကတဲာ်ကတီၤတၢ်သိၣ်လိအကျဲကပူၤ) သရၣ်မုၣ်တ့ၣ်မ့ၣ်ဖၠူၣ်</li>
        <li>၃. ဟါ (၆း၃ဝ) နၣ်ရံၣ်, ဟါတၢ်ရဲၣ်လီၤတၢ်ဘူၣ်တၢ်ဘါကတီၢ် ဃုာ်ဒီးတၢ်ပျၢ်ကၠိတၢ်ရဲၣ်တၢ်ကျဲၤ</li>
    </ul>

    <p>&emsp;
        KBCUSA ခ.တ ခရံာ်ဖိတၢ်ကူၣ်သ့ခိၣ်နၢ်တၢ်မၤလိ (၂)ဘျီတဘျီ
ဖဲလါအီကူာ် ၁-၂သီ,  ၂ဝ၁၄နံၣ်,  တၢ်ဆၢကတီၢ်ဂီၤ (၇းဝဝ)နၣ်ရံၣ်, တၢ်ဆဲးလီၤမံၤ ဒီးတၢ်အီၣ်
(၈းဝဝ)နၣ်ရံၣ်,  (၉းဝဝ)နၣ်ရံၣ်တၢ်ဘါ,  တၢ်ဘါကတီၢ် ပှၤဟ့ၣ်တၢ်ကစီၣ် (ခ.တ) ပှၤနဲၣ်တၢ်-ဖံဖံကၠဲန်ရ့ၣ်လ့, 
တၢ်သးဝံၣ်,  (ခ.တ) ခိၣ်နၢ်တဖၣ်,  တၢ်ထၢဖှိၣ်အခါ (Piano Duet) သရၣ်ဘံလ့ၣ်စရ့ဒ့လ့,  သရၣ်မါဘလၢးစ်လ့, 
တၢ်ထုက ဖၣ်လၢခံ သရၣ်ကွဲၢ်ကဘီလ့န့ၣ်လီၤ. မုၢ်ဃုနံၤဂီၤ (၈းဝဝ-၉းဝဝ)နၣ်ရံၣ် တၢ်ဘါပှၤဟ့ၣ်တၢ်ကစီၣ်
သရၣ် ဒိၣ်စ့လိၣ်,  တၢ်သးဝံၣ် ခ.တခိၣ်နၢ်သ့ၣ်တဖၣ်,  တၢ်ထၢဖှိၣ်အခါတၢ်ဒ့ (Piano) သီတူၢ်န့ၣ်လီၤ.
    </p>

    <ul>
        <li>၁. ခ.တခိၣ်နၢ်တၢ်မၤလိသရၣ်^သရၣ်မုၣ်တမှံၤလၢအဟဲတဖၣ်သရၣ်ဒိၣ်ဒီးကထၢၣ်စဲမစၢၣ်,  သရၣ်မုၣ်ဆၣ်ဂ့ၤ, 
            ဒီးကထၢၣ်ဟ့ၣ်တၢ်မုာ်,  သရၣ်မုၣ်ဖီဝါဒိၣ် ဟဲဝဲလၢပှၤကညီဘျၢထံ ခဝ့ၡၢၣ် ဝ့ၢ်တကူၣ်န့ၣ်လီၤ.</li>
        <li>၂. သရၣ်မုၣ်အဲလၢၢ်ထူ ပိာ်မုၣ်ကရၢနဲၣ်ရွဲၣ် (ကီၢ်ပသံၣ်မၠီမၠး),  သရၣ်ဒိၣ်စ့လိၣ် (ကီၢ်ပသံၣ်မၠီမၠး)န့ၣ်လီၤ.</li>
        <li>၃. (ခ.တ)ခိၣ်နၢ်တၢ်မၤလိ, ပှၤသိၣ်လိတၢ်မ့ၢ်ဝဲသရၣ်မုၣ်အဲလၢၢ်ထူတၢ်ဂ့ၢ်-ဂဲၤလိာ်အါထီၣ်လၢ တၢ်မၤထီၣ် မၤ
            ထီတၢ်အိၣ်ဖှိၣ်, ပှၤသိၣ်လိတၢ်ဒီးကထၢၣ်ဟ့ၣ်တၢ်မုာ်(ခရံာ်ဖိတၢ်ကူၣ်သ့အခီပညီ),  ခရံာ်ဖိတၢ်ကူၣ် သ့စံး
            တၢ်န့ၣ်မ့ၢ်တၢ်သးခုကစီၣ်အတၢ်မၤတခါလၢ အဆှၢပှၤစူၢ်က့ၤနာ်က့ၤတၢ်ခဲလၢာ် ဒ်သိးကဒိၣ်တုာ်ခိၣ်ပှဲၤ လၢ
            ခရံာ်အပူၤန့ၣ်လီၤ. သးဝံၣ်တၢ်လၢအဘၣ်ထွဲဘၣ်ဃးဒီး ခ.တအတၢ်မၤ န့ၣ်လီၤ.</li>
        <li>၄. မုၢ်ဃုနံၤဟါ (၆းဝဝ)နၣ်ရံၣ်တၢ်ပြၢတၢ်ကတိၤ (သတူၢ်ကလာ်)တၢ်ဂ့ၢ်ဘၣ်တၢ်ဃုထၢထီၣ်အီၤလၢ ဒီးက
            ထၢၣ်ဟ့ၣ်တၢ်မုာ် တၢ်ဂ့ၢ် (၁) မ့ၢ်တၢ်အိၣ်ဖှိၣ်သရၣ်တဂၤ လၢအသးဘၣ်ဖှီၣ်,  တၢ်အိၣ်ဖှိၣ်သ့ၣ်တ ဖၣ်လီၤ.
            တၢ်ဂ့ၢ်(၂)မ့ၢ်(ခ.တ)ပှၤနဲၣ်တၢ်ဖံဖံကၠၢရ့ၣ်လ့လီၤ.တၢ်ပြၢစံၣ်ညီၣ်ကွီၢ်မ့ၢ်ဝဲသရၣ်မုၣ်ဒီရသံၣ်လ့, သရၣ်မုၣ် ဖီ
            ဝါဒိၣ်,သရၣ်မုၣ်ဆၣ်ဂ့ၤဒီးတၢ်ပြၢပှၤန့ၢ်ခိၣ်ဖး(၁)နီၢ်ဖီဘှ့ၣ်ထူအိၣ်မ ဟၣ်ကညီဘျၢ ထံခရံာ် ဖိတၢ် အိၣ်
            ဖှိၣ်န့ၣ်လီၤ. တၢ်ပြၢဝံၤတၢ်ဘါ ပှၤဟ့ၣ်တၢ်ကစီၣ် သရၣ်ဒိၣ်စဲမစၢၣ်ဝံၤ ဒီးတၢ်ဟ့ၣ်လီၤက့ၤလံာ်အုၣ်သး လၢ
            ပှၤလၢ အဟဲထီၣ် တၢ် မၤလိသ့ၣ်တဖၣ်န့ၣ်လီၤ. ဖံဖံကၠၢရ့ၣ်လ့ ပာ်ဖျါ ထီၣ်ဝဲဒၣ်လၢ တနံၣ်အံၤ မ့ၢ်တၢ်
            ဆၢ ကတီၢ်လၢ လွံၢ်နံၣ် တဘျီတၢ်ဘၣ်ဃုထၢခိၣ်နၢ်သီလၢကမၤကဒီးတၢ်ဆူညါ လွံၢ်နံၣ်အတီၢ်ပူၤ မ့ၢ်ဝဲဒၣ်
            (ခ.တ)ပှၤနဲၣ်တၢ်သရၣ်မုၣ်ဒဘိရၤန့ၣ်လီၤ.တၢ်မၤလိဝံၤတၢ်ဘါပျၢ်ဝဲလၢသရၣ်ဒိၣ်ဒီးကထၢၣ်စဲမစၢၣ်အတၢ်ထု
            ကဖၣ် လၢခံ, ဒီးဆိၣ်ဂ့ၤပျၢ်တၢ်လၢ သရၣ်ဒိၣ်ဒီးကထၢၣ်စဲမစၢၣ်န့ၣ်လီၤ.</li>
        <li>၅. ခရံာ်ဖိတၢ်ကူၣ်ဘၣ်ကူၣ်သ့ခိၣ်နၢ်တၢ်မၤလိ(၃)ဘျီတဘျီ, တၢ်လီၢ်မဲးလ်ဝါခံ, မုၢ်နံၤလါအီကၢးစ်၇သီ, ၂ဝ၁၅နံၣ်, 
            ခ.တတၢ်မၤလိတဘျီအံၤသရၣ်လၢသိၣ်လိတၢ်တဖၣ်, ၁.သရၣ်မုၣ်ဘုဖိ, ၂.သရၣ်မုၣ်ဖီဝါဒိၣ်, ၃.သရၣ်မုၣ်ဆၣ်ဂ့ၤ
            , ၄.သရၣ်ဟ့ၣ်မၣ်, ကၠိခိၣ်မ့ၢ်ဝဲသရၣ်အဲၣ်မှံၤ(စမူရနၤတၢ်အိၣ်ဖှိၣ်သရၣ်), ပှၤပၢၤစ့သရၣ်မုၣ်သဘျ့ဖီထူ(မးမရ့တၢ်
            အိၣ်ဖှိၣ်), ပှၤကွဲးနီၣ်တၢ် သရၣ်မုၣ်မၤသၣ်, ပှၤဆဲးလီၤမံၤအိၣ်ဝဲ (၈၃)ဂၤလီၤ.</li>
    </ul>

    <p>&emsp;
        စံးဘျုးကစၢ်ယွၤ လၢ ပတကြၢးလၢ အတၢ်ဖံးတၢ်မၤဘၣ်,  ဘၣ်ဆၣ်သူဒံးပှၤလၢ အ လၤ ကပီၤအ ဂီၢ်အ ဃိ,
မ်ယွၤ အမံၤဘၣ်တၢ်စံးထီၣ်ပတြၢၤအီၤတက့ၢ်. ဖဲလါအီကၢးစ် ၁၁-၁၃သီ, ၂ဝ၁၆ နံၣ် ပကအိၣ်ဒီး ခ.တ ခိၣ် နၢ်
တၢ်မၤလိ (၄)ဘျီတဘျီ ဖဲဘၢးဖ်လိၣ် အဃိကွဲမုာ်ဘၣ် ကဝီၤ ကိးကဝီၤဒဲးလၢကဆှၢထီၣ်အပှၤ လၢ တၢ် မၤ လိ
တဘျီအံၤန့ၣ်လီၤ.
    </p>


    <div class="photo-gallery">
        <div class="container">
            <div class="intro">
                <h2 class="text-center">ခရံာ်ဖိတၢ်ကူၣ်ဘၣ်ကူၣ်သ့ဝဲၤကျိၤတၢ်ဂီၤတဖၣ်</h2>
                
            </div>
            <div class="row photos">
                
                <div class="col-sm-6 col-md-4 col-lg-3 item"><a href="image/christianEd/image83.jpg" data-lightbox="photos"><img class="img-fluid" src="image/christianEd/image83.jpg" data-title="caption">KBCUSA ခ.တ.ဝဲၤကျိၤ & KBC ခိၣ်နၢ်တဖၣ်</a></div>
                <div class="col-sm-6 col-md-4 col-lg-3 item"><a href="image/christianEd/image90.jpg" data-lightbox="photos"><img class="img-fluid" src="image/christianEd/image90.jpg" data-title="caption">ခ.တခိၣ်နၢ်ဘၣ်မူဘၣ်ဒါတဖၣ်</a></div>
                <div class="col-sm-6 col-md-4 col-lg-3 item"><a href="image/christianEd/image96.jpg" data-lightbox="photos"><img class="img-fluid" src="image/christianEd/image96.jpg" data-title="caption">ခ.တ.ဝဲၤကျိၤခိၣ်နၢ်တဖၣ်</a></div>
                <div class="col-sm-6 col-md-4 col-lg-3 item"><a href="image/christianEd/image98.jpg" data-lightbox="photos"><img class="img-fluid" src="image/christianEd/image98.jpg" data-title="caption">ခ.တ.ဝဲၤကျိၤခိၣ်နၢ်တၢ်မၤလိ (၄)ဘျီတဘျီ Buffalo, NY. August, 2016.</a></div>
            </div>
        </div>
    </div>
</div>

























